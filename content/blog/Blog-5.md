---
title: "Blog 5.0"
date: 2019-02-08T11:42:28+02:00
draft: false
author: "Claudio Stoduto"
description: "Nuova piattaforma, nuove idee e tante prospettive per il futuro."
categories: ["Pensieri"]
featuredImage: "https://i.imgur.com/xzJUBd1.png"
tags: ["Claudio stoduto", "Blog Claudio Stoduto", "sito Claudio Stoduto", "Hugo blog", "creare un blog con Hugo"]
lua:
  image:
    url: "https://i.imgur.com/xzJUBd1.png"
    width: 700
    height: 700
---

## Nuova piattaforma, nuove idee e tante prospettive per il futuro.

![img](https://res.cloudinary.com/claudiostoduto/image/upload/v1549917602/xzJUBd1.png)

Parliamo finalmente di futuro anche su queste pagine dopo tanti riadattamenti, tante paure ed infine una bella decisione. Ho detto addio a Tumblr dopo tanti anni per tutta una serie di motivi. Non volevo passare a Wordpress, forse la soluzione migliore in tal senso, perché volevo continuare a sperimentare e portare avanti altre idee esterne. Così sul consiglio dell’amico [Leonardo](https://twitter.com/lrazovic) ho deciso di provare Hugo. Non sto qui a raccontarvi che cosa sia, come funziona e mille suoi altri aspetti perché sono tutto tranne che un tecnico per cui rifatevi alla documentazione ufficiale.

![img](https://res.cloudinary.com/claudiostoduto/image/upload/v1549917612/H6jk3U5.png)

Ad ogni modo queste pagine ripartono con delle idee tutte nuove, un *brand* (fatemelo chiamare così vi prego) ben chiaro in testa e spero una miglior gestione di tutto quello che ruota intorno a questa sorta di progetto. Troverete quindi dei collegamenti molto più semplici rispetto alla vecchia piattaforma che vi permetteranno di risparmiare tempo nella navigazione oltre che avere un’idea più chiara di chi sia e che cosa faccia tutti i giorni. Tre menù, per ora, molto rapidi che racchiudono tutto quanto e che mi permetteranno sicuramente di avere maggiore concentrazione da questo punto di vista. Certo abbandonando Tumblr ho perso tante integrazioni che avevo creato nel tempo, ma la situazione era diventata abbastanza ingestibile per alcuni aspetti e sviluppare un tema lì sopra, non avendo conoscenze, era un’impresa più che mai impossibile.

Spero che tutto questo vi piaccia pur essendo molto semplice e senza tanti fronzoli. Sicuramente c’è ancora qualcosa da affinare e sistemare nel corso delle prossime settimane.

‌*P.S. Un grande ringraziamento va fatto a mio fratello [Marco](https://Marcostoduto.com) che mi ha supportato e sopportato nella fase di elaborazione e realizzazione.* 