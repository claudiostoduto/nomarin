---
layout: post
title: "La mia recensione di Apple iPhone 17 Pro: che bella sorpresa"
date: "2025-12-28 10:21:20 +0100"
excerpt: "Non volevo cambiare il mio iPhone ma alla fine questo 17 Pro è un grandissimo upgrade."
categories: [Tecnologia]
tags: [recensione iphone 17 pro, apple iphone 17 pro, apple]
---
![EB8352D2-656C-41CE-AFBB-2EFAEBD99821_1_105_c.jpeg](https://substack-post-media.s3.amazonaws.com/public/images/d10983c9-16cb-4084-b957-a3e01b4eefda_665x1182.jpeg)

Quando sono stati presentati i nuovi **iPhone 17** sono stato sicuramente molto critico nei loro confronti. Mai come quest’anno ammetto di non aver apprezzato le scelte estetiche di Apple nei confronti di questa gamma di prodotti, tuttavia era innegabile che avrebbero avuto un discreto successo finale. Perché? In genere i numeri dispari sono quelli che vendono di più, sebbene di poco. Chi è nel cerchio di cambiare il telefono almeno una volta ogni due anni (e son tanti stranamente), quest’anno era lì pronti per fare il salto. Anche io? No, ma alla fine si.

Premetto: è una mia recensione, per il mio uso. Non sono un giornalista, non sono un tech blogger, non più. Sono un consumatore ed un appassionato. Vi riporto quegli elementi che mi hanno colpito nel bene o nel male.

## Estetica

![7B9C4A0E-0B66-4BC4-950F-3CCF907864C4_1_105_c.jpeg](https://substack-post-media.s3.amazonaws.com/public/images/19acd97d-d92a-4b79-bffb-4249ef118b18_768x1024.jpeg)Partiamo dall’elemento più discordante per me. La componente estetica. Il *plateau* posteriore ammetto che mi piace. Trovo finalmente centrato la parte estetica del retro di iPhone dopo non so quanto anni. L’ultimo che mi era realmente piaciuto, lo ammetto, è stato iPhone X/XS. Qui abbiamo finalmente tutto proporzionato, il LED messo in posizione corretta con il sensore LiDAR. Insomma finalmente una bella penisola in cui c’è tutto quello che ci serve e che finalmente risulta bella dal punto di vista estetico anche su un modello compatto e non solo per forza sul Pro Max.

Quello che ancora non accetto, lo dico francamente, è il retro. Quella parte centrale arancione più chiara, nel mio caso, è veramente un pugno in un occhio. Ok uso le cover e copro tutto, ma potevamo avere un iPhone finalmente bello e bilanciato anche nel retro ed invece…

## Batteria

Non ho niente da dire se non wow. Uso il telefono come principale consumatore di news, social, contatti, messaggistica, banking, trading e se volete continuo. Praticamente faccio tutto con il cellulare se non si fosse capito. Anche parte di gestione di questo blog se vogliamo essere onesti.

Avevo una grande paura, specie venendo da un modello Pro Max, invece no. Cavolo. Finalmente si sente un bel passo in avanti da questo punto di vista anche su un modello più piccolo e compatto come questo. Sto usando in maniera molto intensa lo smartphone e vi posso garantire che un iPhone così compatto mai aveva raggiunto questi livelli. Che sia merito della CPU nuova? Forse si. Ad ogni modo per me era un compromesso accettabile viste le dimensioni che stavo cercando.

## Fotocamera

Si, si sente il passo in avanti. Arrivo da un [15 Pro Max](https://www.mrclaus.xyz/p/non-ho-venduto-liphone-15-pro-max), quindi non da un iPhone 12 con fotocamere del precedente secolo. Eppure, lo ammetto, c’è un abisso per me. La fotocamera 8x è di una comodità assurda se vi piace quel genere di fotografia. La camera anteriore vi permette finalmente di realizzare foto e video di livello, ci sono voluti sono 200mila anni. Tutto l’upgrade, sebbene venissi da due anni di differenza, per me è veramente rilevante.

Io sono uno che punta e scatta, vi lascio qui qualche immagine al volo, per cui non sono e non mi ritengo un fotografo. Spesso i soggetti dei miei video sono i miei due figli per cui capitemi.

![3FD51CEA-CBA9-4936-A203-77A0C2100013_1_105_c.jpeg](https://substack-post-media.s3.amazonaws.com/public/images/9992bee9-324f-452d-a82b-034e40b5d1ea_768x1024.jpeg)![B79E2054-A455-4CA3-9486-F4AB7C169B25_1_105_c.jpeg](https://substack-post-media.s3.amazonaws.com/public/images/5558e336-56a4-45f1-ac05-8f750c90f271_768x1024.jpeg)![4C5AADA1-EFB7-45F3-B11D-12CD9D0F98C8_1_105_c.jpeg](https://substack-post-media.s3.amazonaws.com/public/images/63675ab2-a4b5-4458-863a-3291ba57451e_768x1024.jpeg)![96960393-9E42-4454-9480-203B9850A649_1_105_c.jpeg](https://substack-post-media.s3.amazonaws.com/public/images/fdbc63ea-29bf-47fb-9b9d-a646e1431b46_768x1024.jpeg)![F3B01588-E801-40B1-99CD-100DFA321C91_1_105_c.jpeg](https://substack-post-media.s3.amazonaws.com/public/images/8b341386-8385-4b05-b56a-f1efffd59b75_768x1024.jpeg)![CDFB166E-C784-42D3-AB66-1C4B88F1F4B9_1_105_c.jpeg](https://substack-post-media.s3.amazonaws.com/public/images/fd85266a-fe8e-4f5d-988d-056c0036afff_768x1024.jpeg)## Conclusioni

Ammetto che è stato un salasso. 1339 euro non sono pochi per uno smartphone che, nel mio caso, oggi come oggi mi fa fare tutto. Certo potevo prendere il 17 liscio? Forse si. Però vi dico la duttilità delle camere, anche per il mio canale [YouTube](http://youtube.com/chronodaddy), mi permette di essere più sereno. Ok risparmiavo 300 euro circa, ma ne valeva la pena? Non so. Si tratta comunque di un prodotto che almeno terrò con me un paio di anni, almeno. Però so di aver fatto centro e bingo con le dimensioni. **Sono tornato ad un telefono umano, dopo tanto tempo, e non me ne pento anzi. Sono contentissimo della situazione ed anche dei compromessi.** Non sento la batteria come un limite anche perché, nel caso, e mi è già successo, vado di ricarica rapida e via. Esatto, avete letto bene. Ho smesso di essere schiavo della batteria e della sua ricarica e non posso che essere molto contento di questo.
