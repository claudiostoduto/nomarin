---
layout: post
title: "037"
date: "2024-05-18 10:18:06 +0200"
excerpt: "Ancora niente."
categories: []
tags: []
image: "https://substack-post-media.s3.amazonaws.com/public/images/59a52113-b8c2-499d-b303-3b3dcb685f61_1074x1280.jpeg"
---
Siamo ancora in 3, il quarto ha deciso di non arrivare. Ci sta mettendo più del previsto e, se così rimane, sarà un gran bel problema. No scherzo, in ogni caso questa settimana verrà indotto il parto, per cui…

![IMG_0223.jpeg](https://substack-post-media.s3.amazonaws.com/public/images/59a52113-b8c2-499d-b303-3b3dcb685f61_1074x1280.jpeg)

---

## DAZN

Parto con esaminare la settimana da DAZN. Mentre tutto e tutti dicono la loro e sistemano le relative questioni, Sky aumenta i listini, Netflix pure, DAZN che fa? Li segue. Io dico, ma con tutto il rispetto del mondo e con tutta la buona volontà, ma vi sembra il modo di combattere la pirateria? Ok il calcio a 9,99 euro non esisterà mai, ma ragazzi parliamo di 59,99 euro al mese per vedere alcune partite, non tutte. Io quando vedo e sento queste cose rimango abbastanza sbigottito e mi chiedo fino a che punto realmente arriveremo con queste assurdità. Sì ragazzi io seguo il calcio, ma mai e poi mai mi sognerò di pagare 60 euro al mese. Preferisco buttarli in palestra sapendo che non ci andrò mai o, a quel punto, di fare un pieno all’auto per andare da qualche parte. Suvvia.

Eppure loro sono convinti della loro decisione ed anzi la sostengono anche. Ok il calcio è un’industria particolare e che ha dimostrato negli anni come in realtà nonostante lo si critichi, alla fine è sempre lo sport in cui tutti ci sentiamo degli allenatori e/o in cui vorremo vedere i nostri figli diventare dei campioni. Siamo così, Italiani.

---

![Immagine.png](https://substack-post-media.s3.amazonaws.com/public/images/d9587e70-e9f6-4ccb-85a7-3c0b06032242_1179x1270.png)## Duolingo

Parlo di loro in realtà per parlare di OpenAI 4.0 che sembra poter rivoluzionare il mondo, in tutti i sensi. Non sapete di cosa sto parlando? Digitatelo in Rete. Rimarrete con la più classica delle bocche aperte e vi farete non poche risate sotto tanti punti di vista.

In concomitanza del loro annuncio, guardate come sono crollate le azioni du Duolingo. Poveri. Un business che dall’oggi al domani andrà a verso un lento declino? Ni. Insomma. Forse. Rimango dell’idea che le exit, in questo mondo, siano le cose più sensate che tu possa fare. Se ti chiami Apple o Google è un conto, per tutti gli altri arriva un’offerta che valuto congrua, via ciaone e si vola. Mi spiace essere poco pragmatico in questo caso la tecnologia ragazzi è una bellissima cosa da un lato ma una brutta bestia a livello imprenditoriale.

---

## Twitter

Non parliamo del rebranding di Zio Elon che sta per essere quasi del tutto completato, ma di una cosa che mi ha dato particolarmente fastidio. Seguo Melamorsicata.it da tantissimi anni, era uno dei blog leader del settore in merito ad Apple. A suo modo aveva realizzato vari progetti interessanti e, come tutto il mondo in quel periodo, era una fonte di informazione interessante. Dietro vi è un certo Kiro, una star di Twitter a suo tempo. Contestualizzato questo, mi trovo in difficoltà nel leggere questo thread. Ho iniziato io una discussione che mi ha fatto inalberare perché prendere il lavoro di terzi e farlo proprio non è proprio una cosa corretta. Inoltre trovate i beceri commenti che riporta e che, a modo suo, mi hanno fatto ancora più arrabbiare. Ma io dico che se fai anche questo di lavoro, non ti rende nervoso fare tutto questo? Perché? È perché continuare a rispondere così in maniera strafottente trovando scuse su scuse. Ma siamo seri? Poi uno non si dovrebbe incazzare… Ma dai su per cortesia. Invece lui no, serafico. Che poi Twitter mette a disposizione ormai tantissimi strumenti per poter non plagiare il lavoro altrui e permetterti di fare una ricondivisione rapida, per cui…

Scusatemi lo sfogo, ma apprezzo anche i tanti commenti e messaggi privati che sono arrivati.

[LEGGI QUI IL FATTACCIO.](https://x.com/mrclaus_xyz/status/1791065347560272210?s=52)

## iPad Pro M4

Sono usciti tanti e tanti video. Tante e troppe cose sono state dette.

Vi faccio però un ragionamento.

Se avete comprato realmente l’iPad Pro M1 ormai quasi tre anni fa, ad oggi comprare il nuovo Pro M4 vi darà qualche soddisfazione. Se è un prodotto che usate costantemente per il suo utilizzo che si sposa con il vostro, noterete delle differenze.

Comprato più recente, qualsiasi iPad ad oggi vi sembrerà identico al nuovo modello. Claudio ma guarda che non cambia molto se hai preso l’M1. Si invece, un anno. A livello temporale vi posso assicurare che vi sembra tantissimo a confronto. Tant’è che se aprite le recensioni di chi ha quel modello, ne è estasiato, gli altri meno. Perché? Sono rimasti scottati lo scorso anno e quindi hanno accettato meno la situazione.

Ad ogni modo quest’anno più che mai l’iPad da comprare è e rimane l’Air. Ma se volete spendere qualche cosa in più allora il modello Pro ma nella versione da 11”.

Il video che ad oggi mi è piaciuto di più è senza dubbio questo:

---

## Mercati

![Immagine.heic](https://substack-post-media.s3.amazonaws.com/public/images/937d92bd-11cc-44ad-93ec-d03c96d6f95a.heic)Una settimana che da qui sembrerebbe normale, in realtà per chi ha seguito più da vicino il mondo “social” non potrà non sapere del nuovo rally di GameStop.  Si, Reddit lo ha fatto di nuovo e si, anche questa volta, sono arrivato tardi. Che ci posso fare, il diventare padre mi sta togliendo queste piccole giuoie ahahahah. Scherzi a parte è sicuramente stata una nuova mossa particolare da parte del “nostro” mondo. Beati voi se siete riusciti a guadagnare qualcosa.

---

## Ciao

Godiamoci Imola questa WE sperando che sia vincente per noi (Leclerc/Aston Martin).

Intanto spero prossima settimana di farvi vedere una manina piccola.

Ciao,

buon we

*Questa newsletter è stata scritta con il mio [iPad Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> 

> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
