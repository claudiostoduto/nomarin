---
layout: post
title: iPhone 15 Pro Max e MacBook Air M1 battono iPad
date: 2024-08-23 11:31:11 +0200
excerpt: Ho passato la mia estate senza iPad, con un tablet Samsung, ma alla fine
  ho riscoperto l’uso del MacBook Air M1.
categories: []
tags: []
image: https://substack-post-media.s3.amazonaws.com/public/images/639e9f34-0ba7-418d-a85b-5bac41e6fbf0_4284x5712.heic
---
![](https://substack-post-media.s3.amazonaws.com/public/images/639e9f34-0ba7-418d-a85b-5bac41e6fbf0_4284x5712.heic)Oltre ad essere stata una torrida e calda estate, per me, dal punto di vista tecnologico, è stato un periodo di calma piatta e che mi ha fatto nuovamente riscoprire alcuni prodotti ed usi che non consideravo.

Faccio però un passo indietro.

![Screenshot 2024-08-21 alle 16.29.00.png](https://substack-post-media.s3.amazonaws.com/public/images/936711d4-b7c3-4060-86d5-414726edd9ef_1242x252.png)Siamo qui, 26 ottobre 2023. Trovai una folle offerta su Amazon e presi uno dei migliori iPad in vita mia. Da sempre sono stato un *[iPaddista](http://ipaddista.it)*, ma in quel momento decisi che, visto l’arrivo di iPhone 15 Pro Max il mio iPad 9 non aveva più senso di esistere. Il motivo? La USB-C, lo so ho dei problemi. Miglior iPad mai provato? Probabilmente si e non rimpiango affatto il mio iPad Pro 12.9” 4G 2018 con cui feci veramente di tutto. Ma perché sono tornato indietro a questo periodo, perché con l’arrivo di iPhone 15 Pro Max mi ero ripromesso di usare il telefono come smartphone e mini tablet e finalmente di sfruttare a pieno il mio MacBook Air M1 che sempre era lì a prendere polvere. Mi dispiaceva e mi piangeva spesso il cuore, ma credetemi che non è mai stato quel prodotto che taaaac lo prendi in mano e lo usi. Sarà che il mio lavoro è cambiato negli anni e che l’azienda mi ha dato un mio pc lavorativo. Sarà che per tanto tempo ho insistito proprio sulla scia del mondo iPad. Sarà per tanti altri aspetti sicuramente, ma alla fine della favola come si suol dire avevo fra le mani il prodotto perfetto per il mio uso (autonomia, prestazioni e display) ma non lo usavo. Stavo incrementando il mio uso del MacBook scoprendo non poche comodità, funzionalità e vecchie passioni, quando appunto comprai di nuovo un iPad che spense quel sogno. L’epilogo è [qui](https://www.mrclaus.xyz/p/addio-ipad-2024?utm_source=publication-search). L’orizzonte è un iPad Air M2 da 11”, forse, ma poi ci arriviamo.

Torniamo a noi però, all’estate del 2024. Complice la tesi, come detto nell’articolo sull’abbandono dell’iPad, mi sono portato dietro con me il portatile. Mi credete che, per salvo giusto qualche operazione spot o di comodità, alla fine avevo sempre sotto braccio ed in uso il MacBook Air M1? Velocità di esecuzione delle operazioni fulminea. Batteria che, nonostante tutto, dura ancora tantissimo e spesso molto più di un iPad con il mio utilizzo. Un file System che non ti fa smadonnare con gli HD esterni, chiavette e file persi in cloud. Una poesia, davvero. E poi niente accessori terzi come tastiere, mouse ecc. Con il MacBook alla fine hai tutto in sol prodotto senza dover chiamare a te terzi prodotti. Cosa volere di più? Ho pianificato l’attività di questo sito direttamente dal portatile effettuando delle operazioni che spesso con iPad mi faceva perdere il lume della ragione. Oppure la gestione dei documenti su Google Drive. Odio le app di Google su iPad, per quanto siano fatte bene, ma da Safari signori google drive è tutto un altro prodotto suvvia. Gestire da lì i miei excel per investimenti, spese ecc ecc non ha prezzo e soprattutto è decisamente meglio e più funzionante.

Niente ma io a tutto questo non ci arrivo. Il perché? Il semplice e sempre presente consumismo innato che abbiamo.

Considerazioni a parte, la combo iPhone 15 Pro Max e MacBook Air M1 è veramente eccezionale. Mi sono trovato molto molto bene in questi mesi pur avendo sempre un richiamo verso l’iPad costante. Ok è il mio mondo quello ma l’orizzonte di cui vi parlavo prima, l’iPad Air M2, non mi sta convincendo più di tanto. O meglio nella mia testa sto cercando di dirmi questo quando poi in realtà so benissimo che alla prima offerta ed al mio Price target andrò con l’acquisto secco *one shot*. Però ad oggi macOS fa molto più di iPadOS e, soprattutto, ha raggiunto e superato tutti quei limiti che negli anni avevamo annoverato al mondo dei portatili. Oggi come oggi i MacBook, grazie ai processori Apple Silicon, sono potenzialmente una spanna avanti agli iPad che negli anni non hanno innovato rimanendo, con poche e giuste differenze, sempre degli iPhone in formato XXL.

Claudio quindi non comprerai più un iPad? Non penso proprio. Però probabilmente lo comprerò con una consapevolezza ancora una volta diversa. Una cosa che mi manca e che apprezzo molto è il leggere un articolo da un display grande e comodo come quello di un 10”. L’iPad è perfetto in questo.

*Questa newsletter è stata interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> 

> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
> 

> Vuoi fare dei [soldi gratis come dicono i fuffaguru?](http://soldigratis.mrclaus.xyz/)
> 
>
