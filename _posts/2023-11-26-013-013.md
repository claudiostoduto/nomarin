---
layout: post
title: 11
date: 2023-11-26 08:20:26 +0100
excerpt: Black chi?
categories: []
tags: []
image: https://substack-post-media.s3.amazonaws.com/public/images/c7bd23bd-b105-43ac-8705-bb63b3c177fe_2776x5765.jpeg
---
Pensate quanto e come sono stordito.Vista la mole di offerte, pensavo che il **Black Friday 2023** 

fosse stato venerdì scorso e non giusto ieri. Non è mai stato un argomento al centro dei miei pensieri e nemmeno mi ero reso conto che non si trattasse dell’ultimo venerdì di novembre ma va beh dai…

Sconti? Offerte?

Vi faccio vedere il mio Amazon.

![](https://substack-post-media.s3.amazonaws.com/public/images/c7bd23bd-b105-43ac-8705-bb63b3c177fe_2776x5765.jpeg)Praticamente non ho comprato quasi nulla. Considera che l**’iPhone 15** lo ho preso per mio padre, con tanto di cover e pellicole. Lui cambia telefono una volta ogni 4 anni per cui, visti anche gli 80 euro in meno di listino, mi sembrava sciocco spendere 699 per il 14. Cambiandolo così di rado, meglio ora il nuovo modello a qualche cosa in più rispetto ad un 14 che alla fine è un 13.

Tornando invece alle mie spese ed ai miei acquisti. Le tre **telecamere** di [Eufy](https://amzn.to/47NUVRL) si sono aggiunte alla dotazione domestica. Sono una garanzia e a quel prezzo trovare delle videocamere compatibili con HomeKit è quasi impossibile. In questo modo ho anche una telecamera in più per la lavanderia e l’ingresso. Tutte montate, ottimo e sono molto contento.

L’accessorio di Meross invece ha fatto un bel viaggio di ritorno. Non è compatibile con la mia lampada e non riesco ad attuarlo in alcun modo. Peccato, avrei domotizzato anche la cucina alla fine ed invece no. Peccato, ma ritenterò datemi tempo.

![](https://substack-post-media.s3.amazonaws.com/public/images/59ab5c2f-5964-417e-a563-8275e3855099_5712x4284.jpeg)Capitolo iPad. Allora **la tastiera di HOU** è valida. Ok spendere 349 euro per la Magic Keyboard è una follia, 71 un po’ meno. Rimane comunque tanto per un prodotto accessorio del genere, ma allo stesso tempo ha due grossi vantaggi: il peso e la possibilità di staccare l’iPad ed usarlo come tablet. A me piace molto il fatto di avere, con un solo prodotto, stand, tastiera e trackpad. Su quest’ultimo mi soffermo un attimo perchè mi aspettavo veramente tanto, tanto ed ancora tanto peggio. Invece cavolo no, movimenti fluidi e zero problemi. Bravi, ottimo lavoro. La custodia **TinyRigs** invece è uno sfizio personale, lo ammetto. È brutta ma bella allo stesso tempo, a me piace. Ho tutto ben configurato lì dietro e devo dire che alla fine può essere comoda. Io ho la brutta abitudine di portarmi sempre tutto dietro. Ecco questa è una bella soluzione che mi permette di avere tutto in ordine. Obiettivo della settimana: trovare la sistemazione giusta per tutti gli accessori così da collegare l’hub USB-C ed avere tutto collegato. Alla fine, ragazzi, è uno sfizio come detto prima.

![](https://substack-post-media.s3.amazonaws.com/public/images/474f5093-ba90-4eec-9f27-527daa636c90_2360x1640.png)Parliamo invece del **Raspberry PI**. Son sincero, mi sono scocciato dei tanti e troppi servizi di streaming. Ho Netflix per via di una promozione con Sky della mia famiglia, ma… Prime è incluso in Amazon e ci sta, Disney+ ha invece preso il volo. Però ammetto che ci sono serie TV o film che non ci sono per cui… Insomma i torrenti sono ritornati a portare giù i salmoni dentro la mia casa. Ma la cosa bella è che ho fatto tutto questo, creando anche un NAS domestico, con soli 40 euro. Vi spiego meglio. Ho un Fritzbox 7590 che adoro. Ho attivato su di esso FritzNas. Ovvero posso collegare un disco, fino a 4TB, direttamente al modem e condividere lo spazio in rete domestica. Sempre tramite il menù di configurazione del modem ho creato una VPN di casa che, come tale, mi permette di collegarmi sempre ed in qualsiasi momento a tale drive. Ok, ma come ci metto i file dentro? Con un raspberry. Volevo prendere un mini pc Windows, ma volevo anche contenere i consumi. Ed alla fine ecco la soluzione migliore nonostante i tanti dubbi iniziali. Non avevo molta voglia di smanettare sono sincero, ma ad un certo punto ho dovuto fare la tara con me stesso. Ammetto di essere rimasto molto sorpreso. Il mondo dei Raspberry PI è decisamente cambiato negli ultimi anni in meglio con tanta semplificazione. In meno di un paio di ore ho configurato la mia schedina con un ingresso ed accesso samba, il client transmission per i torrenti ed una VNC. Spento, inserito vicino al modem, riavviato e via. Dimenticato. Mi ci collego in remoto da iPad e faccio quello che devo fare. In più se voglio, sarà poi il prossimo step, metterò homebridge e pi-hole. Con calma però, non ho quel background per cui prima devo studiare bene. Minima spesa, ottima resa per il momento.

Va beh poi c’è il sito Nike con un 25% di sconto così, a caso. Ho preso due paia di scarpe che ad un certo punto avrei voluto cambiare. Via, si vola. Volevo un paio di Jordan da tempo, ecco mi sono fatto un bel regalo di Natale dai.

## Torino

Ah si, sono tornato a Torino e, per la prima volta, non mi mancava per davvero. Non so perché o per quale motivo, ma a questo giro proprio non volevo tornare. Che cavolo.

Intanto è già passata una settimana e fra tre riparto, non vedo l’ora purtroppo. Non so cosa stia succedendo, ma… Dai ci siamo capiti.

Vediamo cosa succederà con il piccolo principe in arrivo, poi decideremo.

## Covid -

Negativo si, ma son stanco in maniera quasi perenne. Che diavolo non capisco ed in piÙ mi è rimasto questo cerchio alla testa con il naso tappato che ogni tanto decide di bloccarsi. Come se soffrissi ora di sinusite. Incredibile. Per il mio medico è normale, specie alla prima volta che si fa. Vediamo come evolve la situazione, al momento non ho altre notizie ahimè…

---

## Ciao

È stata una settimana lunga ed intensa, anche in ufficio. La prossima potrebbe essere un po’ più leggera ma meno lunga per alcuni aspetti. Cercherò di farmela passare in fretta dai con la speranza di avere qualche bella news.

Ho in testa ancora un piccolo ed ulteriore step per la casa HomeKit, vediamo però un secondo. Ho anche la pazza idea di prendere la valvole di Tado. Così sistemo una volta per tutte tutti gli ambienti di casa. Calma, ci penso che ho speso veramente tanto in queste settimane.
