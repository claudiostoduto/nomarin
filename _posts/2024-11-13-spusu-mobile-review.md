---
layout: post
title: 'spusu mobile: come va dopo 3 mesi?'
date: 2024-11-13 09:31:05 +0100
excerpt: Ormai sono passati tre mesi da quando uso spusu mobile, come numero secondario
  vi racconto come è andata.
categories: []
tags: []
image: https://substack-post-media.s3.amazonaws.com/public/images/59873531-d0cf-4694-9dca-38741aefe506_600x365.png
---
![spusu-logo-mmw.png](https://substack-post-media.s3.amazonaws.com/public/images/59873531-d0cf-4694-9dca-38741aefe506_600x365.png)Poco dopo l’estate ho deciso di migrare il mio secondo numero verso **spusu mobile**, un operatore che sinceramente non avevo mai molto considerato negli anni se non per eventuali triangolazioni.  Invece, tornato dal mare, mi sono deciso nel fare la sim ed il passaggio in cui tutto è andato liscio come l’olio.

La cosa che più mi ha ingolosito è stata la possibilità di avere una riserva di traffico. Vi spiego meglio. Ho scelto l’opzione da **5,98 euro al mese**. Un costo accessibile. Non so nemmeno quanti minuti e sms ho, pensate quanto mi interessi, ma ho ben 150 GB di traffico. Ok, c’è chi offre di più a meno, tipo Very Mobile ma mi ci sono trovato MALISSIMO. Però la cosa conveniente è che se non utilizzo tutto il traffico non viene perso, ma messo via. Da buon risparmiatore, potevo buttare via questa opzione? No ovviamente. Quindi ho una **riserva di traffico di 300 GB** il che vuol dire che se non uso per due mesi la sim, ho 450 GB al terzo mese da poter utilizzare. Ergo in estate diventa la sim secondaria perfetta. Oppure, altro uso da non sottovalutare è quello per le case in campagna o fuori città dove non state fisicamente sempre. Insomma con una ricarica semplice avete poi sempre un buon traffico a disposizione.

Tornando a noi. Primo passaggio andato senza problemi, sim attivata e via di utilizzo. Nella zona di Palermo città devo dire che non ho avuto alcun problema di connessione, anzi. Basandosi su rete **WindTre** ed essendoci una ottima copertura al Sud Italia, ho sempre navigato con ottime connessione e non ho mai avuto buchi di rete. Tornando a Torino, nelle zone che frequento fra casa, lavoro e non solo, stesso discorso. Ho trovato un solo unico problema nella strada statale da Bardonecchia a Sestriere. Lì non avevo proprio segnale, ne 3G e nemmeno LTE. Quindi ero sostanzialmente immobile se non avessi avuto la sim principale con TIM.

Nota a margine. Così come con tutti gli operatori WindTre, ho dovuto disabilitare il relay privato di Apple. Avevo sentito questa “chicca” in una puntata di [EasyApple](http://easyapple.org/) e confermo che con sia con Very Mobile prima che poi con spusu mobile dopo abbia migliorato notevolmente la connessione. Il problema era che ogni tanto era come se ci fossero dei colli di bottiglia e che quindi un normale accesso ad un sito veniva rallentato, ostruito o altro. Disabilitando l’opzione, tutto torna al meglio e si vola. Bah. Che strano. Molto. Troppo. Poi con operatori diversi ma su rete WindTre. Bah.

Tirando delle conclusioni, ad oggi posso dire di avere fra le mani un ottimo servizio che si sta dimostrando **affidabile al 90%**. Il discorso dell’IP e quel buco di rete in montagna, ok ero per strada però diciamo che non è sempre una cosa piacevole, non mi fanno dare un giudizio del 100%. Però dai, non è affatto male. Inoltre il servizio clienti è super disponibile, concreto e molto rapido. Un esempio? Ho fatto il passaggio ad eSIM avendo preso iPad Mini 7, che non ha lo slot fisico. Ho chiamato, mandato l’e-mail richiesta e caricato i 10 euro necessari. Richiamato e taaac. In tre secondi finito.

Consigliato? Con il discorso riserva+costi di attivazione praticamente pari a 0 direi proprio di si.

*Questo post è stato interamente scritto dal mio [iPad Mini A17 Pro](https://amzn.to/3AmDQ6u)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
> Vuoi fare dei [soldi gratis?](http://soldigratis.mrclaus.xyz/)
> 
>
