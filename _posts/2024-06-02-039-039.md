---
layout: post
title: 039
date: 2024-06-02 08:32:11 +0200
excerpt: La prima settimana.
categories: []
tags: []
image: https://substack-post-media.s3.amazonaws.com/public/images/53d4c066-3b3e-4a03-99e2-8279ceaf9ddb_1200x1600.jpeg
---
![](https://substack-post-media.s3.amazonaws.com/public/images/53d4c066-3b3e-4a03-99e2-8279ceaf9ddb_1200x1600.jpeg)È stata la prima settimana in quattro dopo una lunghissima attesa. Attesa che in parte mi ha consumato, fatto crescere ed a modo suo mi ha anche fatto capire tante cose di me, della mia compagna, della mia famiglia e di tutto ciò che mi ruota attorno. Diventare padre è sicuramente a modo suo una novità che ti cambia la vita, ma è anche bello secondo me assistere al cambiamento ed alla crescita di ognuno di noi con le rispettive vite.

## Galaxy Tab S9 FE

![](https://substack-post-media.s3.amazonaws.com/public/images/489f4566-4bd0-4e32-b30d-1738bc7704bf_894x690.jpeg)Sono tornato questa settimana a prendere in mano il **Galaxy Tab S9 FE** che, ammetto, non sono riuscito a vendere. Ci ho provato in tutti i modi, ma niente alla fine mi è rimasto come si suol dire sul groppone non riuscendolo a vendere su subito.it e nemmeno su altri canali. Questa cosa mi ha sicuramente segnato e/o reso triste perché ad oggi non mi era mai mai ed ancora mai successa. E niente me lo tengo. Lo presi, come vi ho raccontato, tramite una promo per cui è un prodotto che a bilancio mi è costato **0 euro**. Per cui mi sono chiesto come poterlo sfruttare e come potergli dare nuova vita. Come era già successo in passato, uscire dall’ecosistema di Apple non è semplice per tutta una serie di comodità. A livello tablet però, nonostante il mercato sia *iPad Oriented*, le limitazioni ci sono e sono belle presenti. Non siamo i primi a dire questo e sicuramente non saremo nemmeno gli ultimi. Ogni anno speriamo nella WWDC in alcune novità che possono arrivare con il nuovo iPadOS salvo poi rimane semper con il più classico dei cerini in mano. Il bello è che ormai tutti gli utenti sono assuefatti da questa situazione ed ormai o hanno accettato la situazione senza andare oltre oppure hanno deciso di cambiare lido. Tornando nuovamente al nostro tablet di Samsung, ho deciso di comprare la tastiera originale, la **slim keyboard**. Ho scelto questa e non vari prodotti più economici su Amazon per due motivi semplici: niente ricarica e la protezione per la pencil. A differenza di quelle da 20/30 euro, qui abbiamo un design che non va a snaturare il tablet in sé per sé e rimane allo stesso tempo molto leggera e compatta. Come ho fatto? Subito.it. Ho sfruttato qualche utente che aveva usufruito lui a sua volta della promozione per averla gratis una volta acquistato qualsiasi Tab S9 ed ho preferito pagarla qualche cosa in meno. Nello specifico mi sono portato a casa la keyboard da 189 euro, se non erro, a 55 euro spedita. Comoda? Si, decisamente. Sta perfetta dove deve stare e rende il tablet un mini computer come piace a me. Abbinata poi al mio bellissimo Logi Pebble 2 posso tranquillamente avere un piccolo computer con Android. Con i pro e contro chiaramente della situazione.

## Dove andremo a finire?

A voi un video di Riccardo Palombo:

Vi consiglio il pippone centrale che fa riferimento al software, all’AI ed al futuro dello spegnimento del nostro cervello. Voi ci avete mai realmente pensato? Io nelle ultime settimane parecchio, anzi tanto. Mi sono reso conto che il mio lavoro mi sta portando in questa direzione e che solamente con delle novità mie posso rendere lo stimolo più concreto e presente. Mi manca spesso quella scintilla, quel qualcosa che mi spinge verso questa direzione. Lo so, sono discorsi aulici e filosofici ma a 30 anni forse un paio di domande in più me le devo anche fare, specie con un bimbo appena arrivato. Troverò una bella scintilla? lo spero davvero perché sinceramente mi piacerebbe essere molto attivo per mio figlio e non perdere più tanto tempo dietro a cose futili. Di contro il lavoro e la poca passione di oggi mi spingono in quella direzione anche se ormai decido di combattere sempre di più contro questo “demone”.

## Cibo

![](https://substack-post-media.s3.amazonaws.com/public/images/9dac87b0-eb30-4e33-ad7e-a2a3f4f0e19c_1200x1600.jpeg)Ho un serio problema con il cibo. Ne sono conscio ed ormai schiavo. Non mi so quasi più regolare e spesso esagero. Ho bloccato tutta quella voglia di mettermi a dieta, mettermi in forma per mio figlio ecc ecc. Ad oggi, con me ne frega veramente niente. ho sempre bisogno di quella scintilla che alza l’asticella ma qui non arriva. Per la prima volta sto seriamente pensando di prendere delle pastiglie che aiutano ad attivare il metabolismo e, insieme a questo, integrare una buona dieta con pochi carboidrati. Non ne ho mai realmente parlato, ma è il caso di iniziare a farlo vista la situazione e, soprattutto, visto il livello raggiunto. Me lo sono segnato come cosa da dire anche allo psicologo il prossimo lunedì. Dirlo ad alta voce è forse un primo passo. Vediamo.  

## Genitore?

Sono ufficialmente genitore da una settimana e… niente. Al mio atto pratico sono onesto non è cambiato nulla anzi. In questa fase è molto più importante la mamma del sottoscritto e, quindi, bisogna saper gestire quella componente gelosa che potrebbe generarsi. Ho sistemato tutta quella parte burocratica. La cosa bella che per quasi 5 giorni mio figlio è stato figlio di nessuno. Già in ospedale non me lo hanno voluto registrare per il fatto che il 23 giugno dovesse prendere un aereo e che quindi aveva bisogno del documento di identità per viaggiare. Quindi mi hanno prima fatto l’atto e poi me lo hanno annullato arrabbiandosi anche. Ed io li ho mantenuto la calma, molta calma e soprattutto tanta pacatezza. La mia compagna no, l’opposto. Quindi che fai? Perdi una mattinata in anagrafe cercando di evitare rotture di palle ulteriori. Alla fine, in un colpo solo e con il buon senso generale, siamo riusciti a registrare il bambino ed ad ottenere la sua CIE, che è anche già arrivata a casa. Tutto bene. Ora non mi resta che sistemare la paternità, concludere l'apertura del conto corrente per i vari benefit aziendali ed aprire il fondo pensione della mia azienda che ad un certo punto poi dovrà decidere lui cosa farne. Insomma, come avrete capito, il burocrata che c’è in me sente di aver già fatto tutto, tanto. E ne sono stanco perché alla fine rimango sempre uomo.

## Mercati

![](https://substack-post-media.s3.amazonaws.com/public/images/67de1022-7b65-4aa5-ad3f-4b9d4db9482f_1440x871.jpeg)La settimana è stata alla fine tranquilla, non ci sono stati grandissimi scossoni sotto tutti i punti di vista. C’è chi sta puntando verso il traguardo dei 50000$ dei Bitcoin. C’è chi dice Intesa possa arrivare a 4 euro in proiezione da qui a fine anno. C’è chi dice invece che potremmo avere problemi con…. Lasciamo perdere? Intanto se qualcuno di voi ha consigli migliori dei BOT a 30 carini?

## Ciao

Alla prossima settimana, giuro che riprendo ad utilizzare il blog in maniera più costante e con vari aggiornamenti come avevamo preso il ritmo. Certo diventare papà mi ha preso non poche energie e, spero, ne prenderà molte altre.

Al prossimo weekend.

*Questa newsletter è stata scritta con il mioGalaxy Tab S9 FE.*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
