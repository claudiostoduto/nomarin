---
layout: post
title: "Ciao capelli"
date: "2025-12-26 14:06:18 +0100"
excerpt: "Era da un po’ che non mi vedevo più con i miei capelli, come tanti uomini soffro di calvizie."
categories: []
tags: []
image: "https://substack-post-media.s3.amazonaws.com/public/images/a2fd3349-a670-4a2c-aa95-62021cfa5797_768x1024.jpeg"
---
![C43641AD-C78F-4AD6-876B-68C3B9EC6499_1_105_c.jpeg](https://substack-post-media.s3.amazonaws.com/public/images/a2fd3349-a670-4a2c-aa95-62021cfa5797_768x1024.jpeg)Alla fine la scorsa estate mi sono convinto nel fare il gesto più estremo per quanto riguarda la mia capigliatura. Avevo sentito tantissime testimonianze del fatto che senza non si stava male **pelati**, ma io da piccolo ho sempre avuto i capelli lunghi ed ammetto che un po’ mi mancavano.

Poi si cresce, si diventa grandi e complice la genetica e tanto stress alla fine i miei capelli son diventati sempre, sempre ed ancora sempre meno. Ammetto che da quando poi sono diventato papà dopo e prima ancora ho comprato casa, ho iniziato a notare sempre di più un diradamento costante e marcato. Mi sono avvicinato ai 30 anni, per poi passarli, per cui diciamo che era alla fine forse naturale.

Mi ricordo ancora quel **1 agosto** scorso. Ero al mare con la mia famiglia, post pranzo con mio figlio che dormiva e via. Entro in bagno e ne esco senza quel gatto morto che avevo in testa da anni ormai. La sensazione, lo confesso, è stata bellissima. Non mi vedevo più. Vedevo solo buchi. Vedevo solamente un problema dietro l’altro. Si, ho anche pensato al trapianto ma non mi ha mai convinto fino in fondo come prendere una macchinetta e tirare via tutto. Invece uscito da quel bagno ero finalmente rilassato contento e felice. Certo ho una testa che sembra anche predisposta per non avere capelli per cui mi ritengo anche fortunato.

Ed alla fine quindi era giusto sistemare anche tutti gli avatar. Io sono cambiato negli anni ma una cosa è certa: i miei capelli non ci sono più. Come mi sento? Posso dirvi? Meglio. Ho una cosa in meno a cui pensare e pagare (il parrucchiere). Ma di base mi sento bene anzi molto meglio. **Per cui provateci.**
