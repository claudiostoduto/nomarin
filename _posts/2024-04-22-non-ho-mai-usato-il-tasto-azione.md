---
layout: post
title: "Non ho mai usato il tasto azione di iPhone 15 Pro Max"
date: "2024-04-22 12:30:56 +0200"
excerpt: "Sono ormai passati diversi mesi da quando ho preso iPhone 15 Pro Max ma non ho mai usato il pulsante Action."
categories: []
tags: []
image: "https://substack-post-media.s3.amazonaws.com/public/images/f2703fda-d524-4874-b70e-fab92860a2e9_1600x900.png"
---
![Tasto-azione-iPhone-15-Pro-e-15-Pro-Max.png](https://substack-post-media.s3.amazonaws.com/public/images/f2703fda-d524-4874-b70e-fab92860a2e9_1600x900.png)Giusto qualche giorno fa mi sono reso conto come anche Aprile, fra una cosa e l’altra, fosse praticamente finito il che vuole dire che siamo già a circa sei mesi d’uso **dell’iPhone 15 Pro Max**. Lo scorso anno, come saprete, ho fatto il passaggio a questo nuovo modello che mi ha portato non pochi dubbi in merito. Sebbene ad oggi sia soddisfatto del prodotto, non posso non dire che avrei tirato ancora avanti parecchio con il mio vecchio 13 Pro Sierra Blu che mi sono pentito di aver dato vita.

Bellissimo il titanio, bellissima la fotocamera e bellissimo il nuovo display. Sicuramente in prospettiva è un prodotto che mi durerà parecchio ma che a fatica ho molto digerito. Il motivo? Il prezzo.

Detto questo però, è un buon prodotto che sta migliorando nonostante i pessimi aggiornamenti software e che ha portato con sé anche un’altra grande novità: **il pulsante Azione**. Visto lo scorso anno con il primo modello di Apple Watch Ultra, l’azienda di Cupertino ha deciso di portarlo direttamente anche sulla linea Pro degli iPhone 15. Un primo step per poi convertire tutta la gamma intera a partire dagli iPhone 16 in poi. Un pulsante che sostituisce il tanto amato selettore della suoneria che da sempre è stato un must degli iPhone. Un qualcosa di iconico come il selettore degli smartphone di OnePlus. È arrivato con tutte le buone ragioni del caso. Con la possibilità di personalizzarlo, di usare tante funzioni aggiuntive e…. Niente alla fine io lo avrò usato si e no 3/4 volte. Lo so, è una concezione mia quella da dover modificare, ma vi posso serenamente dire che non è semplice cambiare l’approccio di un prodotto che per anni non hai usato. Già perché avendo Apple Watch era innegabile che il mio telefono fosse perennemente in silenzioso. Non penso nemmeno di aver configurato la suoneria sul 15 Pro Max, quindi se mi squillasse ci sarebbe quella di default.

La prima cosa che ho fatto però è stata quella di mappare il tasto con uno Shortcut. Nello specifico [questo](https://www.icloud.com/shortcuts/ae06b72661494893844f6ae68dd85364). In questo modo, nel tempo, ho piano piano inserito delle azioni che vogli realizzare rapidamente e che mi permettono di andare a richiamare al volo queste. Usato? Si e no un paio di volte, non scherzo. Però so che nel caso ho tutto lì: dalla torcia alla fotocamera fino all’apertura del portone di casa. Insomma una certezza più che una cosa utile.

Non mi sento di bocciare però questa novità. Spesso sono molto critico ed io per primo so quanto questo possa non essere vantaggioso. Ma qui ci vedo solo dell’utile, sono poi io che sono difficile da cambiare a livello di testa sulle mie abitudini.

*Questo post è stato interamente scritta dal mio [iPad Air M1.](https://amzn.to/43NgqRQ)*

*Iscrivetevi al **[canale Telegram](https://t.me/mrclaus_xyz) per non perdervi nulla.***
