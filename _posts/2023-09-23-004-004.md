---
layout: post
title: 4
date: 2023-09-23 11:22:25 +0200
excerpt: Sono fiacco ma non demordo
categories: []
tags: []
image: https://substack-post-media.s3.amazonaws.com/public/images/dfd0aa59-383f-48a0-8ebe-34ef2a3d6db7_3014x3550.jpeg
---
## È tempo dei nuovi iPhone

![](https://substack-post-media.s3.amazonaws.com/public/images/dfd0aa59-383f-48a0-8ebe-34ef2a3d6db7_3014x3550.jpeg)Per una volta e dico una che volevo fare il day one serio e fatto bene, con tutto già pronto e solo il telefono da ritirare, Amazon mi delude. Sì perché sono uno di quelli che ha preordinato il nuovo **iPhone 15 Pro Max** su Amazon e che ieri non lo ha ricevuto. Considerate che in Italia pare che non abbiano consegnato niente a nessuno, nemmeno gli Apple Watch 9/Ultra 2. Politiche? Scelte? Che strano, molto. Ad ogni modo ieri mattina non vedendo la spedizione attiva mi sono mosso io di conseguenza e finalmente ho trovato il telefono giusto dieci minuti prima di iniziare a lavorare. Pago e via torno a casa correndo come un matto di corsa.

Vi voglio raccontare poi le prime impressioni con calma, per il momento mi sta piacendo veramente tanto e si sente la differenza rispetto al 13 Pro, almeno per me ed il mio uso.

## Il mio nuovo setup

![](https://substack-post-media.s3.amazonaws.com/public/images/ff465dc3-c86b-45b7-abc2-f03736df59a0_5712x4284.jpeg)Dopo il restauro di casa delle scorse settimane, ho finalmente completato la mia scrivania ricavata in una nicchia del muro. Vi racconto come ho fatto: Leroy Merlin, tavola bianca da 100 x 40 cm, tagliata a 97 cm (purtroppo) e 6 staffe ad L per bloccarla al muro. Quindi mi ritrovo una tavola sospesa, senza gambe a terra e che fa praticamente a filo con il muro. Spesa? 14 euro. Ho poi comprato dei normali cassetti su Amazon da mettere sotto i tavoli o con il 3M o con delle viti. Ne ho presi quattro per comodità se vi interessano sono questi qui. Come vedete poi ho comprato prima una e poi la seconda bacheca di IKEA SKADIS. Costano troppo per quello che offrono, ma sono modulari e quindi puoi diciamo decidere tu cosa fare e come. Quella di sinistra è diventata lo storage per tastiere, powerbank, occhiali e chiavette. Quella frontale invece l’ho configurata con due [monitor](https://amzn.to/3Zrzseg) USB-C, webcam e stand per cuffie e prodotti comodi. Il mio obiettivo era, come vi avevo già anticipato, quello di avere un unico e piccolo alimentatore con due cavi di ricarica uno per il Macbook ed uno per il PC aziendale. In questo modo avrei avuto solo due cavi e niente di più da gestire. All’evenienza poi i due monitor li posso prendere e portare via in qualsiasi posto. Come ho messo i due pc al muro? Con dei tasselli ad L, semplicissimo. Spesa? 1,20 euro. Con meno di 250 euro (sedia inclusa) ho costruito praticamente una doppia scrivania con due postazioni e tutto a portata di mano in ogni singolo momento. Sicuramente il fatto di essere modulare mi aiuta di giorno in giorno nel gestire tutto nel migliore dei modi. Tutto grazie alla USB-C, potrei chiamarla in questo modo quasi quasi.

## Fiacco

Arrivo da una cena in compagnia in cui mi sono divertito, sentito a mio agio e quasi in famiglia. Ho un mio zoccolo duro che… insomma ci siamo capiti.

Questa settimana sono stato preso dal lavoro che mi ha catalizzato portandomi via anche dalla famiglia. Sono settimane intense per noi a causa di una migrazione che sta comportando i soliti problemi del caso. Dovrebbe essere tutto risolvibile nel mezzo, ma quando ci sono delle modifiche unilaterali del contratto, i clienti non la prendono mai benissimo purtroppo. Sto riscoprendo comunque il piacere nel lavorare da casa. Sarà il merito della scrivania, sarà la situazione più tranquilla in generale, insomma devo dire che trovare un giusto mix con l’ufficio non è poi così male. Sicuramtente il lunedì ed il venerdì a casa sono la svolta sotto ogni punto di vista. Ti puoi organizzare come meglio credi. Poi a me piace pianificare tutto per cui…

Mi tocca pianificare capodanno e Natale, ora vediamo. Ma almeno cerco di partire preparato.

## Il terribile

![](https://substack-post-media.s3.amazonaws.com/public/images/6b4fd47b-5a9b-4b04-994e-8716e14f8f04_4032x3024.jpeg)Le attenzioni le ha, ma sapete quanto sta crescendo? Eppure a me sembra sempre un cucciolone che vuole sempre giocare. A breve farà un anno e penso sia una delle cose più belle mai successe in tutta la mia vita. Quella domenica che sono andato solamente a vederlo mi ha cambiato la vita a me ed alla mia compagna. Siamo fatti così noi, le cose non le pianifichiamo e le facciamo di petto. Lui è stato un petto importante, non pensavo sincero di tornare a casa con lui la domenica stessa. Invece è qui, sempre con me, mi fa compagnia durante il lavoro, vuole le coccole e ti regala tanti sorrisi quante arrabbiature ogni tanto. Però è bravo e, nonostante quello che dicano tanti, è comunque il mio bambino peloso.

## Ciao

Obiettivo della prossima settimana? Tornare a fare sport in maniera coerente oltre che bilanciare il cibo salutare.

Ragazzi per questa settimana andiamo easy, sto pianificando invece qualche (spero) post interessante di confronto per iPhone 15 Pro Max con l’S23 Ultra.

In settimana li pubblico senza problemi.

Ciao e buon weekend ❤️
