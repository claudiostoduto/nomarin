---
layout: post
title: 35
date: 2024-06-30 10:28:41 +0200
excerpt: Prima settimana di 81 giorni.
categories: []
tags: []
image: https://substack-post-media.s3.amazonaws.com/public/images/850a1aae-cc61-4e9f-a122-a108ce9be198_665x1182.jpeg
---
![FEEB8818-B57C-4702-8EE2-C034395B9DDF_1_105_c.jpeg](https://substack-post-media.s3.amazonaws.com/public/images/850a1aae-cc61-4e9f-a122-a108ce9be198_665x1182.jpeg)**La prima settimana di trasferta è andata allegramente**. Assestarsi, dopo tanto tempo, non è sicuramente una cosa rapida da fare specie se poi hai un bambino piccolo ed un cane non proprio propenso ai cambiamenti.

Alla fine, in un modo o nell’altro sei a casa e questo sicuramente aiuta sotto tutti i punti di vista. Ora, sono onesto, non vedo l’ora di smettere di lavorare. Mai come quest’anno ho sognato le ferie e, credetemi, mai come quest’anno praticamente mi sono ritrovato a sentire l’esigenza di staccare per tantissimi motivi.

## Volkswagen

In settimana sul [canale Telegram](https://t.me/mrclaus_xyz/1497) vi ho condiviso questo messaggio. Diciamo che a tanti potrà sembrare una mossa da sottovalutare, in realtà no. **Rivian** è la prima grande alternativa nata elettrica a Tesla, per me, ma sicuramente ha tanti punti da dover recuperare e soprattutto con il tempo arrivato dopo. 5 miliardi non sono pochi, soprattutto divisi in questo modo. È una mossa che sicuramente potrebbe avere delle ripercussioni, specie anche considerando che la piattaforma ID di Volkswagen è praticamente fallita con metà del personale già licenziato. Facciamoci occhio.

Questa estate valuterò veramente l’acquisto a settembre di un’auto elettrica. Devo cambiare la seconda auto, per cui devo capire bene questo aspetto se possa essere o meno molto utile o no. Non penso dalle stime, ma questa estate in vacanza valuterò questo aspetto.

## Biden

C’è stato il grande dibattito americano per il prossimo presidente USA. **Biden vs Trump** o meglio Trump vs un boh. Io ragazzi sono veramente sconvolto dalla situazione. Il partito democratico che si accorge solamente in corsa e dopo la grande debacle che non è più in grado di reggere il paese? Sicuramente non lo andranno a sostituire così in corsa, non è corretto e forse non c’è più nemmeno tutto questo tempo.

Però voi vi ricordate un declino così repentino di un politico di questo peso? Guardate [qui](https://www.repubblica.it/tecnologia/2024/06/28/foto/biden_vs_trump_10_meme_divertenti-423317981/1/). Penso parlino da solo, no? Una debacle di questo tipo io veramente non me la ricordo. Nemmeno il buon Silvio negli ultimi mesi con la malattia era così, dai. Eppure c’è un paese, gli USA, che tanto hanno già scelto. Trump, dopo il fallimentare mandato di Biden, tornerà di gran carriera alla presidenza che piaccia o meno. la popolazione lo segue e lui sta cavalcando l’onda delle gaffe del suo successore.

## Assange libero

![wikileaks-julian-assange-patteggia-con-usa-tornera-in-australia-415e3d29-0e7b-42ba-8ca6-ccd719c49xlk.shtml.jpg](https://substack-post-media.s3.amazonaws.com/public/images/89879c94-aff0-4293-b307-978d30fa30be_572x429.jpeg)Non abbiamo mai trattato questi temi in questo blog. Io però da sempre ho seguito la vicenda e non mi è mai piaciuta fino in fondo lo ammetto. Ora Julian Assange è libero, o meglio c’è stata una lunga trattativa dietro che ha portato alla sua uscita dal carcere in cui era rinchiuso ormai da troppi anni.

Che piaccia o meno, il suo operato ha cambiato tanto il mondo online e non solo. Abbiamo scoperto e capito meglio tutti i crimini nascosti dagli USA in frangenti poco chiari ed abbiamo capito come realmente a questo mondo non siamo poi così “liberi”. Ci tenevo a fare questo inciso non per chissà quale motivo ma perché alla fine giustizia a modo suo è stata fatta e dei 175 anni di carcere a cui poteva essere condanno, per ora, sono diventati circa 62 mesi, già scontato in UK in questi anni.

## Reflusso

É la settimana in cui abbiamo scoperto che nostro figlio ha il reflusso. Insomma, come tutti i buoni ometti della sua generazione, nascono con il Gaviscon già in tasca. Niente, pensavamo di scamparla ma alla fine abbiamo scoperto di essere anche noi affetti da questa bellissima notizia generale eeee ci sta.

Abbiamo portato la bestia al mare, che ha sicuramente gradito vista la grande pennica che si è fatto di quasi 4 ore, record assoluto per dalla sua nascita in generale.

![66B2C7ED-5296-4C82-9F5E-C67BD64A0DE6_1_105_c.jpeg](https://substack-post-media.s3.amazonaws.com/public/images/2a6b8f8b-dadc-4228-a820-576842504042_768x1024.jpeg)## Mercati

![Screenshot 2024-06-30 alle 10.24.44.png](https://substack-post-media.s3.amazonaws.com/public/images/bc0d9413-ae58-4f31-8a41-4ed6cf530b7c_1922x464.png)La settimana della borsa è stata a grandi linee questa.

Vorrei vedere ISP di nuovo a 3,5 euro per tanti motivi.

Dalla prossima settimana però voglio iniziare a vedere più da vicino anche il mondo obbligazionario. Devo costruire un nuovo portafoglio per cui voglio bilanciarlo 70/30 fra azioni ed obbligazioni ergo vorrei capire bene questo aspetto.

Qualcuno di voi invece ha per caso trovato un buon titolo obbligazionario, con scadenza fra 18 anni? Se si, scrivetemi grazie.

## Ciao

Ciao ragazzi, buona domenica e buona settimana a tutti.

Ci sentiamo sul blog e nel weekend prossimamente.

Claudio

*Questa newsletter è stata interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
