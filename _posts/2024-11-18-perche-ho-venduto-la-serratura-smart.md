---
layout: post
title: Perché ho venduto la serratura smart
date: 2024-11-18 10:30:46 +0100
excerpt: Avevo acquistato una serratura smart di Switchbot ma l’ho venduta.
categories: []
tags: []
image: https://substack-post-media.s3.amazonaws.com/public/images/eaf94957-1b0d-4705-86e1-8885823c083f_880x495.png
---
![switchbot-lock-pro_880x495.png](https://substack-post-media.s3.amazonaws.com/public/images/eaf94957-1b0d-4705-86e1-8885823c083f_880x495.png)Qualche mese fa vi raccontai che avevo in mente un progetto per cui mi sarei voluto sbarazzare delle chiavi di casa in favore della tecnologia. Perché? Perché vogliamo rendere tutto più tecnologico, ma l’epilogo di questa storia sicuramente non è ciò che vi state immaginando.

![Ring-Intercom-1.png](https://substack-post-media.s3.amazonaws.com/public/images/973418d1-5119-433b-b819-b92a7af06554_1200x900.png)Avevo acquistato il [Ring Intercom di Amazon](https://amzn.to/4hLa3oQ) per aprire il portone e, con una modifica sul mio citofono, aprivo in un colpo solo portone di ingresso e portoncino secondario. Configurato, sistemato grazie [all’assistenza](https://www.mrclaus.xyz/p/ring-e-la-sua-assistenza-che-funziona) e via. Inserito su HomeBridge e con un click operativo.

Ok adesso mancava la serratura. Presi in offerta lancio la nuova [SwitchBot Lock](https://amzn.to/3Z2Q65q) con hub e sensori dedicati. La pagai circa un centinaio di euro ma dovetti aspettare un po’ per averla. Una volta arrivata, configurazione in un attimo e via pronta all’uso. Anche lei portata su HomeKit, con supporto nativo, e zero problemi di funzionamento. Arrivavo davanti alla porta, premevo sul display dell’iPhone o dell’Apple Watch e si apriva.

![](https://substack-post-media.s3.amazonaws.com/public/images/8861043b-18c5-4567-94be-e2067a502eca_1600x1600.png)A questo punto direte missione compiuta, no? Sì, ma non mi sentivo sicuro. Non so come spiegarlo bene se non forse con degli esempi.

Il primo è sicuramente legato a **mio figlio** che cresce e crescerà e che ad un certo punto sono sicuro andrà alla porta e giocherà con questa serratura. Essendoci un pulsantone enorme da premere e poi la porta si apre, secondo voi un bambino cosa potrebbe farci? Ecco.

Secondo aspetto la sensazione di avere la **porta sempre aperta**. Era una sensazione mia ecco. La chiave mi permetteva di essere certo di aver chiuso, di aver sigillato quella porta e tutto mentre così no.

Terzo aspetto era legato agli **imprevisti**. Ammetto che ero l’unico a trovare comodo questo prodotto mentre il resto della famiglia odiava dover attendere l’apertura del nottolino, attendere davanti alla porta ecc ecc. però ad esempio ho visto in difficoltà anche tutte quelle persone che passavano in casa, dalla ragazza delle pulizie a chi mi ha fatto dei lavori. È un “rischio” che bisogna tenere in considerazione, specie per persone che non vogliono magari mettersi ad imparare nuovi utilizzi.

Morale della favola, per me hanno inciso sicuramente i primi due motivi in maniera significativa. Il Ring chiaramente l’ho tenuto ed ancora lì pienamente funzionante. Con Apple Watch Ultra è veramente comodissimo da utilizzare, per cui… Mentre la serratura alla fine è stata venduta su Subito.it. Mi è spiaciuto sicuramente, ma alla fine non me ne faceva assolutamente nulla. Meglio così, almeno con la chiave di ingresso.

*Questo post è stato interamente scritto dal mio [iPad Air M1.](https://amzn.to/48ar3jI)*

*Iscrivetevi al **[canale Telegram](https://t.me/mrclaus_xyz) per non perdervi nulla.***

Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).

Vuoi fare dei [soldi gratis?](http://soldigratis.mrclaus.xyz/)
