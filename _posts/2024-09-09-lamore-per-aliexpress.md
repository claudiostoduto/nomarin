---
layout: post
title: L’amore per AliExpress
date: 2024-09-09 11:31:15 +0200
excerpt: Sono diventato iper taccagno ed ho riscoperto l’amore per AliExpress.
categories: []
tags: []
image: https://substack-post-media.s3.amazonaws.com/public/images/9fb1c190-a864-4ff2-b6f0-1038c3638a68_1024x538.png
---
![aliexpress-1024x538.png](https://substack-post-media.s3.amazonaws.com/public/images/9fb1c190-a864-4ff2-b6f0-1038c3638a68_1024x538.png)**AliExpress** è sempre stato una sorta di chimera per noi italiani. Per anni ci abbiamo “combattuto” con pacchi persi e mai arrivati, dogane inventate e tanto altro. Oggi come oggi è un servizio che funziona e che ha solo bisogno di togliersi la vecchia nomea di dosso.

Nelle ultime settimane ho sviluppato un’avversione ad acquistare su Amazon. Non che non volessi acquistare e sfruttare il mio abbonamento Prime, ma volevo pagare molto meno tutti quei prodotti che erano di chiara origine orientale. Sono diventato un taccagno da quando sono papà che non potete capire guardate. A quel punto mi sono detto quale metodo posso utilizzare per risparmiare su tutti quei prodotti tecnologici o affini che magari mi possono servire? La risposta è stata appunto AliExpress.

Banalmente facendo una ricerca sul colosso cinese troviamo gli stessi prodotti che su Amazon vengono venduti a 20, 25, 30 € a un costo decisamente inferiore. Parliamo realmente di prodotti che costano 6/7 euro esagerando non di più. Volete un esempio? Le cover di Spigen, fra le migliori in assoluto sul mercato. Capite che la differenza è molto sostanziale in termini di prezzo? Perché allora spendere di più per acquistarli su Amazon quando lo stesso prodotto lo posso ottenere a un terzo del suo prezzo? La differenza sta nel tempo di spedizione. Con Amazon so che, nelle grandi città del Nord Italia e non solo, acquisto oggi e domani il prodotto l’ho tra le mie mani. Con AliExpress non è così, devo attendere anche una decina di giorni. Rispetto a tanti anni fa, come detto in apertura, non dobbiamo più però attendere quelle famose 3/4 settimane, se tutto va bene. Giusto qualche giorno fa avevo ordinato il nuovo collare per il cane e in meno di 10 giorni di calendario mi è arrivato. Questo perché hanno stretto un accordo di collaborazione con Poste Italiane così da avere delle spedizioni molto rapide dalla Cina, quando spediti da AliExpress direttamente, in meno di dieci giorni. Ma come faccio a capire chi spedisce? Tendenzialmente è tutto ciò che riporta il cartellino “Choice”, ma fate attenzione. Per essere estremamente sicuri, mettete tutto nel carrello ed a quel punto vedete direttamente da lì chi è il venditore/spedizioniere. È molto più semplice di quello che possa sembrare.

![Pasted Graphic.jpg](https://substack-post-media.s3.amazonaws.com/public/images/34f0cce4-cf55-4a3c-b611-75dff5810cee_1290x2796.jpeg)Ci va una pianificazione dietro chiaramente. Se mi serve un prodotto, Amazon vince. Ma se non ho fretta, è uno sfizio e/o sono prodotti di secondo utilizzo perché non attendere una decina di giorni? Anzi devo dire che poi quell’attesa aumenta pure il gusto di quando lo ricevi ed apri il pacchetto.

A modo suo, se volete, questo è anche un trucco per risparmiare denaro (alla fine siamo sempre lì).

*Questo post è stato interamente scritta dal mio [MacBook Air M1.](https://amzn.to/43NgqRQ)*

*Iscrivetevi al **[canale Telegram](https://t.me/mrclaus_xyz) per non perdervi nulla.***

Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).

Vuoi fare dei [soldi gratis?](http://soldigratis.mrclaus.xyz/)
