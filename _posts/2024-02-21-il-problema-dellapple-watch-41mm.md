---
layout: post
title: "Il problema dell’Apple Watch 41mm"
date: "2024-02-21 14:01:59 +0100"
excerpt: "Apple Watch è un mio compagno di vita da anni, ma c’è un difetto stilistico che mi sta facendo impazzire."
categories: []
tags: []
image: "https://substack-post-media.s3.amazonaws.com/public/images/05735ae2-b584-4538-aabd-027fe8ebf675.heic"
---
![IMG_2242.heic](https://substack-post-media.s3.amazonaws.com/public/images/05735ae2-b584-4538-aabd-027fe8ebf675.heic)Nell’ultimo periodo non mi dispiacerebbe passare ad Apple Watch Ultra. Volevo regalarmi questo sfizio per i 30anni e tenere questo orologio *ad interim*. Chiaramente avrei preso la seconda generazione salvo una grandissima offerta sulla prima serie. Parto da lui nonostante abbia al polso un degnissimo serie 6 da 41mm.

Cambiai dimensione proprio con questo modello dopo tanti anni in cui ebbi il vecchio 42mm. Ritenni in quel momento che il display più grande non fosse una soluzione per me, ma un deficit. Alla fine con la batteria arrivavo lo stesso a sera, pagare pagavo e le notifiche le vedevo comunque. Perché spendere di più ed avere un prodotto identico alla fine? E poi il modello più piccolo era più elegante e molto meno “cafone” del grande 42mm.

![IMG_2240.heic](https://substack-post-media.s3.amazonaws.com/public/images/18622162-65d2-4444-a500-fd22957d816a.heic)Tuttavia negli anni ho iniziato ad odiare una cosa di questa dimensione: il cinturino. Mi spiego meglio. Il rapporto fra la dimensione della cassa e la larghezza del cinturino non mi piacciono. Se ci fate caso, con buona parte dei cinturini in commercio lo stacco dimensionale è veramente piccolo tanto che al polso sembra che abbiate una di quelle fasce da metallari degli anni ‘90. Nemmeno Apple è riuscita, con un giusto lavoro, ad ovviare a questa cosa con i suoi cinturini originali. Andando invece a prendere il modello più grande, si nota subito come ci sia una bella differenza e che il distacco qui si veda in maniera importante.

Lo so. È una minuzia. Ma che ci posso fare? Ho trovato per ora solamente un [cinturino](https://amzn.to/3uslmi0) che mi fa sentire meno questo “problema”. Mi piace l’effetto finale oltre a sembrare più omogeneo. Inoltre, come anticipato, essendo il modello più compatto, sembra molto più elegante del modello maggiore che in confronto è poi sproporzionato. Sono ovviamente gusti alla base di questo pensiero, oltre che dei capricci per alcuni aspetti se vogliamo dirla tutta.

L’idea di prendere il modello Ultra ancora non mi è passata. È sempre lì, ferma e pronta a venire fuori ogni tanto. Mi sono quasi posto come paletto questo: fino a quando non cede, il mio serie 6 per il mio uso va più che bene. Se poi invece, visti i 30anni ed il desiderio espresso un po’ a tutti i parenti (ahahahah), dovesse arrivare un Ultra 2 ben venga. Avrà sicuramente un gusto diverso ed una conseguenza affezione maggiore. So che sono cose materiali alla fine, ma viviamo di questi passioni per cui che ci possiamo fare?
