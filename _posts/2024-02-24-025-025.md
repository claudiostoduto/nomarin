---
layout: post
title: "025"
date: "2024-02-24 09:00:42 +0100"
excerpt: "Prosegue il KO tecnico anche se in parte è migliorato."
categories: []
tags: []
image: "https://substack-post-media.s3.amazonaws.com/public/images/998b0310-78e5-4802-9e09-5c48f7b3de34_4032x3024.jpeg"
---
![IMG_1616.jpeg](https://substack-post-media.s3.amazonaws.com/public/images/998b0310-78e5-4802-9e09-5c48f7b3de34_4032x3024.jpeg)La settimana non è andata ancora una volta per il meglio come uno si poteva aspettare. Però sono contento. Ho comprato il passeggino del mio bimbo e questa cosa mi metto di buon umore ogni volta che ci ripenso. Non so per quale assurdo motivo ma… non so. Penso e rido. Penso e sorrido. Penso e sono felice.

![balios-2023-2.png](https://substack-post-media.s3.amazonaws.com/public/images/1bf3d671-cb97-46db-b87f-b1a04a4c0493_2000x2000.png)Alla fine il risparmiatore che c’è in me è venuto fuori anche qui. Lo so, ormai è una cosa compulsiva la mia. Che ci posso fare? In pratica ho comprato il Cybex Balios S Lux con ovetto e navicella. È un classico *trio* che permette di avere una copertura iniziale del bambino in auto, a casa e poi, con il passeggino, fino ai 4 anni (dopo pedala figlio mio, hai due gambe). Vado a scompattare i prodotti e mi ritrovo un passeggino da 499 euro, una navicella da 199 euro ed un ovetto da 189 euro. Somma totale? 887 euro. Pagato 649 euro invece. Signori è una bella differenza sebbene sia una spesa enorme.

Negli ultimi giorni mi ero fatto una cultura in merito ed alla fine ero arrivato alla conclusione che volevo un prodotto non leggero ed iper compatto ma solido. La mia compagna è piccolina è vero, ma io sono 1,87mt per 98kg. Non sono piccolo e non posso prendere un passeggino che appena spingo si ribalta. Deve essere in sicurezza il bambino prima e poi anche io per cui… La scelta alla fine era fra due modelli. Il Balios S poi scelto ed il Melio. Quest’ultimo era più compatto, con ruote più piccole e con un aspetto fisico più “precario”. Alla fine, quando ho messo le mani sul Balios me ne sono innamorato. Comodissimo per chi è alto come me, comodissimo da guidare ed alla fine molto leggero. Insomma io me ne sono innamorato subito, che vi devo dire? La mia compagna alla fine ci ha messo un pelo di più ma poi alla fine è stata conquistata.

## La scorsa settimana

La settimana scorsa abbiamo parlato più da vicino di una grande paura che ho da sempre e che non riesco ad affrontare per non so quale motivo. Sicuramente è una cosa che devo portare avanti con lo psicologo e che devo in qualche modo risolvere, altrimenti non ne vengo a capo. Però diciamo che essere un po’ più tranquillo a casa questa settimana ha aiutato non poco. Devo dire che sono stato più sereno ed allo stesso tempo anche a casa si è respirato un clima diverso.

La morte mi fa ancora e mi farà sempre paura presumo. Però devo dire che potrei iniziare ad affrontarla in maniera totalmente diversa. Vorrei averne meno paura ed andare a comprenderla a modo suo. Non sarebbe male, no? Chissà come si potrebbe fare. Se voi la affrontate in qualche modo mi fate sapere per cortesia? Ne ho bisogno per davvero, per me in primis e poi per poter affrontare tutto un pochino meglio. Lo so, è un periodo per alcuni aspetti cupo.

Tanto poi esce il sole diceva qualcuno? (Se avete colto la citazione, vi prego scrivetemi).

## Parliamo di assicurazioni auto

![assicurazioni_news_le_assicurazioni_auto_online_piu_economiche_di_maggio_2020_58c758479c.png](https://substack-post-media.s3.amazonaws.com/public/images/31008fc0-ede1-467e-8902-7b8cee08f740_1200x700.png)Mi sto accingendo a fare dei cambiamenti per quanto riguarda la mia allocazione motoristica. Dopo una serie di operazioni mi sono buttato per la prima volta in maniera decisa nel mondo delle assicurazioni auto per cercare di capire e di avere il miglior preventivo RCA con una delle compagnie in questione. I prezzi quest’anno sono veramente folli. Solo di RCA andiamo a pagare circa 800 euro per una classe uno da diversi anni. Mai fatto incedenti e/o altro per cui. Giustamente il 2023 è stato un pessimo anno in ambito assicurativo con le tante disgrazie naturali che sono avvenute per cui anche le stesse compagnie si sono dovute rifare quest’anno alzando i prezzi.

Le ho girate tutte ed alla fine ho dovuto abbandonare la mia amata Linear, con cui ad oggi alla fine mi ero sempre trovato benissimo. Nonostante tutti gli sforzi alla fine ero riuscito ad avere un preventivo in mano che era di 760 euro.

Poi entro nella mia banca online e…. Niente complice anche il fatto di avere un bello sconto mi sono ritrovato l’RCA a 400 euro circa. Però ho voluto provare ancora un altro aspetto: il kilometraggio. Oggi come oggi non faccio tantissimi chilometri in auto. Non dovendo più fare grossi viaggi, almeno per ora, siamo nell’ordine dei 6000 l’anno se tutto va bene. Tuttavia in questo 2024 da giugno a settembre inoltrato mi trasferirò in Sicilia. Tre mesi abbondanti non sono pochi e se, in questo anno solare intero, quindi fino a febbraio 2025, riuscirò a stare sotto i 3500 km, pago solamente 221 euro di assicurazione. Nel caso sforassi sono 0,05 euro al chilometro fatturati ogni tre mesi con un massimo di costo totale della polizza di 441 euro, cioè quanto pagherei se nel caso facessi direttamente quella a chilometri illimitati. Devo capire e valutare ancora bene solo questo e se, soprattutto, in realtà mi conviene fare quella a chilometraggio illimitato per poi sospenderla e quindi recuperare quei tre mesi. Con la formula a consumo invece non è possibile fare questo blocco della polizza, quindi i tre mesi li andrei realmente a perdere.

È un mondo a modo suo molto affascinante ma che caspita oscilla peggio delle cryptovalute. Mamma mia. Incredibile.

E voi cosa fate? Solo RCA oppure aggiungete piccolissime opzioni aggiuntive?

## I mercati

![Screenshot 2024-02-23 alle 17.24.40.png](https://substack-post-media.s3.amazonaws.com/public/images/b8e3752d-86ce-4d36-8786-86ddb1a25165_1906x474.png)Nei prossimi mesi, come già annunciato, inizierà un sostanzioso **buyback di Intesa** sulle proprie azioni. Fa parte del suo percorso all’interno del piano di impresa 2022-25 per cui ci possiamo aspettare che l’azione, dopo tanto tempo e tante predizioni, raggiunga realmente i fantomatici 3 euro l’una. La stessa operazione è in atto da tempo su **UniCredit** che, come potete vedere, ha permesso al gruppo guidato da Orcel di far schizzare le proprie azioni fino a 29 euro l’una. Ammetto che un po’ mi sono pentito di non averle prese a 8/9 euro. Diciamo che sarebbe stata una bella posizione ecco.

*Ogni consiglio chiaramente è frutto di considerazioni personali. Non sono un consulente finanziario.*

## Ciao

![IMG_1954.jpeg](https://substack-post-media.s3.amazonaws.com/public/images/13ed1aae-2295-4ec6-a911-e22a5d1d87ad_5712x4284.jpeg)Anche questa settimana è andata. Non so, per me scorre troppo velocemente tutto. Vorrei rallentare, staccare quella spina e via. Forse è realmente il momento di prendersi una pausa? Edoardo quando arrivi così stiamo solo un po’ noi 4?

Torno a pensare a quel passeggino che mi fa tanto sorridere. Che forse è meglio.

*Questo puntata di LIFE è stata interamente scritta da un [iPad Air M1](https://amzn.to/3OU9hsO) di quinta generazione mentre ero in attesa di ritirare l’auto dopo un piccolo intervento dovuto ad un programma di richiamo.*

[Condividi Mr. Claus](https://www.mrclaus.xyz/?utm_source=substack&utm_medium=email&utm_content=share&action=share)
