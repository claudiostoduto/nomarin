---
layout: post
title: 033
date: "2024-04-20 09:56:14 +0200"
excerpt: Settimana rapida e veloce che mi porta con un lungo weekend in attesa dei primi ponti dell’anno.
categories:
categories: []
tags:
tags: []
image: "https://substack-post-media.s3.amazonaws.com/public/images/29815da1-f8c0-4b5a-ada5-875995435749_980x551.jpeg"
---
![](https://substack-post-media.s3.amazonaws.com/public/images/29815da1-f8c0-4b5a-ada5-875995435749_980x551.jpeg)Sono meno stanco e mi sto godendo di più lo stare a casa in questo periodo. Sicuramente però arriverà un bel tornado a breve ed ormai manca sempre meno. Sono impaziente? Si, ora si e parecchio. Non vedo l’ora anche se, come sempre, sono spaventato.

## Lunedì

Giornata con il fiato corto in ufficio avendo lavorato la mattina presto. Ore 14 ero libero dopo una mattina moooolto impegnativa e… niente mi è toccato in serie Kiabi ed IKEA. Sono distrutto, devastato. Serata con cena fuori con la famiglia per i 60anni di mia madre, ci sta ogni tanto festeggiare.

Ho svuotato la coda dei podcast, mi mancano veramente giusto qualche episodio da recuperare e finalmente la mia epurazione del momento è finita. Ho dato una bella svoltata a tante fonti. Prima chiudo questi e poi ne cercherò di nuovi.

Coco non sta benissimo, ha un po’ di problemi di stomaco di nuovo e quindi via di altri farmaci. 46 euro. Mannaggia a lui. Però deve stare bene. Avrà mangiato qualcosa di particolare, forse un würstel che non ha ben digerito e che si è portato via negli anni.

Ho sistemato la homescreen dell’iPad:

![Immagine.heic](https://substack-post-media.s3.amazonaws.com/public/images/bfef5ea5-101c-4234-bb67-df66d122438d.heic)## Lavoro

Ho iniziato un corso sulle truffe che mi sta piacendo. Mi sta permettendo di vedere un’altra branca del mio lavoro che sinceramente non mi dispiace e che anzi mi fa capire ancora di più alcuni aspetti che prima non comprendevo a pieno.

Vediamo una volta completato.

## Smart working

Non mi piace. O meglio non mi piace in questa situazione. Non avendo una casa enorme, non ho una mia postazione, un mio spazio e non ne trovo pace. Ho comprato da IKEA un tavolino che pensavo mi desse sollievo, invece no, ancora ad oggi non va bene. E non sapete quanto mi dia fastidio aver speso quei 29,99 euro per lui. Non ho voglia di fare il reso per cui va bene così al momento.

Spero di trovare presto una quadra, forse sistemando una stanza che ho fuori nel balcone interno. Quella che ad oggi è una lavanderia potrei farla diventare anche una stanza in cui poter stare concretamente. Mi manca anche lavorare da casa, specie per dove abito ed avendo tutto poi a mia disposizione. Per cui ora, piano piano, ricerco di recuperare questo aspetto che mi manca sinceramente.

Quanto rivorrei la mia Markus di IKEA…

In questo momento credetemi sto patendo un sacco questa situazione.

## Very Mobile

Ad oggi bene per tanti aspetti, un po’ meno per la trasparenza. In pratica è un grande operatore a cui bisogna sempre fare molta attenzione. In pratica hanno attivato vari servizi di base che, se non te ne accorgi e non disdici, ti costano circa 2 euro al mese, chiaramente in aggiunta alla tua offerta. Ma io dico, perché? Non mi erano girate le balle così tanto da tempo per questi aspetti e poi mi sono in realtà ricordato che stiamo sempre parlando di WindTre. A questo proposito mi ricollego al fatto di non cambiare operatore con la fibra in casa anche per questo motivo, nonostante la grande promozione a 20,90 euro al mese che c’è al momento.

Non so quanto durerò sono sincero. Ad oggi però non ho problemi. Mi hanno erogato la ricarica omaggio quindi con 6 euro spesi ho due mesi di promo, sim e spedizione a casa rapidissima in meno di un giorno.

Mi ha fatto particolarmente piacere l’attivazione tramite SPID. Tutti gli operatori dovrebbero averla. Due click ed ho fatto subito. Mamma che bello non dover fare quel video stupido, attendere che confermino il tutto e poi attivare. Poi in due giorni portabilità completata. È stata anche la mia prima volta con il nuovo sistema di portabilità. Non mi hanno più chiesto ICCID o altro. Solo il numero. Mi hanno spiegato che ora vengono controllati i dati del cliente e quindi fatti i vari passaggi di controllo fra CF e documenti. Se c’è qualcosa che non va, non avviene la portabilità. Ottimo, non per i frodatori.

## Mercati

![Immagine_1.heic](https://substack-post-media.s3.amazonaws.com/public/images/ea8b51bb-3934-4e70-b32c-cc37dcbbc973.heic)Questa notte c’è stato il grande evento di Bitcoin: **Halving 2024.**

***Cos'è l'Halving di Bitcoin***

*L’halving è un fenomeno che avviene ogni quattro anni. Finora c’è stato quello del 2012, 2016, 2020 e il prossimo, 2024. È una delle leggi fondamentali del funzionamento stesso di bitcoin, previsto dal documento che nel 2008 ne sancì la nascita. L’halving è il dimezzamento, programmato, costante, immutabile, della ricompensa in criptovalute ottenute dai miner, ovvero coloro i quali si occupano di convalidare le transazioni che avvengono sulla blockchain. A questo giro di halving, la ricompensa per questo lavoro – attraverso cui vengono immessi i nuovi bitcoin sul mercato – passerà da 6,25 a 3,125 bitcoin. - [Source](https://www.repubblica.it/tecnologia/2024/04/19/news/bitcoin_halving_prezzo_criptovalute-422605003/).*

Voi cosa vi aspettate ora? Negli anni passati ogni volta c’è stato poi un rimbalzo costante che ha portato alla crescita sempre di più di questo asset. Questa volta, al netto dei grandi speculatori, c’è un po’ più di pessimismo per alcuni aspetti. Si parla sempre di più di schema Ponzi per questa cryptovaluta. Fino a quando erano le grandi banche che lo dicevano il dubbio ti veniva in merito alla loro credibilità ed alla loro volontà di salvare i propri interessi. Ora che invece anche loro sono scesi in campo con i vari ETF di turno e vari acquisti, indiretti o diretti, il tutto assume un aspetto un po’ più particolare.

Terminata questa fase di assestamento personale, vorrei seriamente mettermi sotto a studiare concretamente alcuni aspetti di questo mondo. Mi reputo ignorante in materia, per cui non voglio aggiungere un mio commento personale non sapendo bene cosa poter dire in merito.

## Ciao

Alla prossima settimana, dove vorrei sicuramente scrivere qualche post in più sul blog. Mi arrivano un paio di cose interessanti che spero di farvi vedere.

Buon WE.

*Questa newsletter è stata interamente scritta dal mio [iPad Air M1.](https://amzn.to/43NgqRQ)*

*Iscrivetevi al **[canale Telegram](https://t.me/mrclaus_xyz) per non perdervi nulla.***
