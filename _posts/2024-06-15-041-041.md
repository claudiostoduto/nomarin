---
layout: post
title: "041"
date: "2024-06-15 08:30:54 +0200"
excerpt: "Pronti per partire ma ancora poco carichi."
categories: []
tags: []
image: "https://substack-post-media.s3.amazonaws.com/public/images/7f1283c0-1904-44ef-8a05-3528f613af5c_1500x1000.jpeg"
---
![2024 24 Hours of Le Mans – BMW tops the list of 24 Hyperpole qualifiers! |  24h-lemans.com](https://substack-post-media.s3.amazonaws.com/public/images/7f1283c0-1904-44ef-8a05-3528f613af5c_1500x1000.jpeg)Non è stata la settimana migliore di queste ultime con qualche grattacapo qui. Le prime colichette si fanno sentire e questo chiaramente comporta meno sonno, più fastidio in generale nei confronti del resto del mondo ed un cane che povero non ne può più.

## Partenza

Alla fine l'ultimo weekend a Torino è arrivato. La prossima settimana partiremo per le laute "vacanze" estive che mi permetteranno di staccare un'attimo la spina. In reltà proseguirò a lavorare, fino al 7 agosto, ma in remoto. Cosa che in queste settimane sto apprezzando moltissimo. Non so, è cambiato sicuramente qualcosa e lo stare a casa non mi sta più pesando come prima, anzi. Non che non stia bene in ufficio, ma forse in questa fase il mio cervello ha staccato totalmente. Ammetto di essere molto stanco e di aver voglia proprio di spegnere tutto e fare altro, però non posso. Almeno non per ora ancora.

Sono carico? Più o meno si alla fine. Sto cercando di chiudere tutto e viaggiare per un anno e per una volta letteralmente leggero. Sicuramente dovrò portare con me il pc del lavoro, ma sto ancora cercando di capire se lasciare a casa il Macbook Air o portarmi quello + il Tab S9 FE. Sincero ci sto pensando seriamente. I motivi:

1. Non voglio caricarmi tanto di pesi inutili;

2. Non ha senso avere tanti prodotti a cui stare dietro, da caricare ecc ecc;

3. Ho il Kindle per leggere, quindi il tablet potrebbe persino essere superfluo;

4. Il Mac mi serve per fare e completare la tesi questa estate;

5. iPhone ed Apple Watch fondamentali con tanto di Airpods.

Vorrei sfruttare proprio questi ultimi due. Nel tempo li ho sempre molto snobbati, ora mi sembra sia arrivato il momento di tirare fuori il meglio da loro. Il telefono non è solamente un dispositivo con cui fare un paio di cose, è un mini computer. L'orologio non è solamente un notificatore o un mezzo di pagamento. Per cui cavolo, dai voglio fare di più.

Parto veramente carico per questa luuuunghissima gita estiva che mi vedrà tornare a settembre inoltrato in quel di Torino. Non è da tutti lo ammetto, ma oggettivamente sarà l'ultimo anno che potremmo goderci una situazione del genere.

## Debiti

Vi ricordate [questo](https://www.mrclaus.xyz/p/come-ripagare-i-debiti?utm_source=publication-search) articolo? Io sono riuscito nella mia impresa. Ho ristrutturato tutta la mia posizione aumentandone il valore e diminuendo piano piano la parte debitoria. Ho tolto tutti i rami secchi, come si suol dire. Ho eliminato veramente ogni tipologia di spesa superflua, inutile ed accessoria. Ho eliminato completamente tutte le ultime rate rimaste di acquisti insensati, inutili e stupidi e mi sono solamente concentrato su come accrescere il mio patrimonio.

Sembra una cazzata ragazzi, ma da gennaio 2024, momento più nero per tanti e troppi motivi, mi sono messo sotto ed ho piano piano sempre di più sistemato la situazione, sanato il tutto e sono risalito. Devo dire grazie ad una cosa che mi è successa di cui io stesso sono stato l'arteficie e che mi avrebbe messo veramente in una situazione di cui ancora oggi mi vergogno. Però mi sono salvato, ancora grazie alla mia famiglia per tanti motivi.

Detto questo ho fatto un bellissimo Excel, oltre a quello delle spese mensili, ed ho tracciato l'andamento, le passività ecc ecc. In questo modo ho capito cosa fare, dove agire e come muovermi. Ho iniziato tagliando prima il grosso, poi il superfluo, poi gli accessori. Ora ho il giusto e.... cavolo ragazzi.

Questo percorso mi rende fiero prima di tutto e soprattutto orgoglioso di poter aver avuto una seconda opportunità, specie per mio figlio.

## L'importanza di un legale

Sto affrontando una disputa condominiale. I nuovi inquilini del terzo piano hanno fatto per un anno pieno lavori, su lavori su lavori spaccando tutto. Non siamo arrivati alle mani fortunatamente, ma ora stiamo andando per vie legali.

Qui ho finalmente apprezzato il fatto di avere un modulo assicurativo che si occupa anche di queste tipologie di dispute e che, a conti fatti, svolge tutto per conto mio.

Il problema? L'amministratore. Ammetto che essendo stato prima in affitto, non avevo problemi di questo genere. Ora essendo però proprietario devo chiaramente anche fare la conta con questo aspetto. Posso dire che, dove abito, l'amministratore non fa veramente nulla. Rimanda, aspetta, rimanda ecc ecc. Alla fine dei conti noi ci siamo dovuti sbrigliare i problemi sempre da soli ed in autonomia. Sinceramente però le mie rate di condominio non sono mai mancate, anzi.

Lo scorso giorno risento il legale che mi dice: "Sono due settimane che attendo una risposta".

Immaginate ora Hulk con la mia faccia.

Però non è possibile essere trattati così. Essere sempre rimbalzati e mai ascoltati. Io la trovo una cosa veramente non corretta e, soprattutto, poco professionale per un amministratore che dipende da noi condomini.

Vi chiedo un aiuto. Sapete come far saltare un amministratore e come poterlo cambiare? Sono ignorantissimo in materia e vi chiederei una mano. Rispondete a questa email, su Telegram o dove volete. Ho veramente bisogno di aiuto lato vostro.

Grazie

## Instagram

Pensavo l'altra sera che magari non tutti sanno del mio non essere più su quel bel social.

A sei mesi di distanza vi dico che non mi manca e che anzi ho pienamente riscoperto Twitter (non rompete) e la sua community. Per cui se volete ci sentiamo lì. Ho bisogno di seguire un solo canale social, non mille diversi. Perdonatemi, sono limitato. Ma a dirla tutta, quel mondo non mi piace proprio per niente. Se posso ho sempre pensato mi facesse molto schifo e dopo il caso Balocco ancora di più. Spero vivamente che il mondo si svegli e che si riprenda da questa "scossa" degli influencer o meglio dell'influcirco come dicono tanti.

Il profilo è attiva, ma non viene monitorato e/o seguito da nessuno.

## Kindle

Potrà sembrare una cazzata, ma alla fine sta servendo tantissimo. Sto usando il [Kindle](https://www.mrclaus.xyz/p/recensione-kindle-2022) più di quello che mi sarei aspettato, sono sincero. Mi piace leggerci sopra. Mi era mancato questo aspetto e, in vista dell'estate, devo dire che è tutt'altro che una cosa di poco conto. Forse riesco a finire entro fine mese un libro che mi porto dietro da tanto. Poi ne ho già altri due o tre in canna per l'estate che non vedo l'ora di iniziare.

## Mercati

![](https://substack-post-media.s3.amazonaws.com/public/images/d7b5141e-c4c6-4fdc-9494-d7750b8595bf_1192x783.png)Sono sincero non ho seguito molto. Come avete capito sono molto "indietro" in tal senso essendo preso da un vitello di oltre 4kg...

## Ciao

Ciao ragazzi, è stato un piacere anche questa settimana. Mi raccomando non vi perdere la **24h di Le Mans**.

Ciao,

Buon WE.

*Questa newsletter è stata scritta con il mioGalaxy Tab S9 FE.*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
