---
layout: post
title: "021"
date: "2024-01-27 09:00:52 +0100"
excerpt: "Zaino nuovo, i mercati finanziari, X ed iPad"
categories: []
tags: []
image: "https://substack-post-media.s3.amazonaws.com/public/images/643f2f03-c062-4323-9291-955cd49c3545.heic"
---
### Il mio nuovo Zaino HP

Tornato dalle vacanze estive mi ero deciso finalmente nel comprare un nuovo zaino da utilizzare tutti i giorni. Volevo qualcosa di completo, grande e comodo. Dopo varie ricerche, anche su Instagram, avevo scelto [questo modello.](https://www.mrclaus.xyz/p/nh-escape-500-rolltop-32l) Ammetto che era la prima volta che compravo uno zaino del genere da Decathlon e che questo, nonostante tutto, era un avvenimento per me. Mi è sempre piaciuta come categoria di prodotto, ma mai mi sarei aspettato di prendere un accessorio così tecnico ed allo stesso tempo lavorativo nel colosso francese. Non che non ne fossero in grado sia chiaro, però proprio non me lo aspettavo.

Inizio quindi ad usarlo con discreto piacere devo dire. Ci vado in ufficio e faccio i primi viaggi. L’euforia iniziale però si spegne dopo qualche settimana. Il perché? Semplice. La parte frontale dello zaino, quella grigia scura per intenderci, è molle. Non avendo alcun tipo di sostegno cosa succede che praticamente mettendo anche solamente un cavetto del computer questa si imbarca all’interno non permettendone un comodo utilizzo. Io che volevo mettere il baracchino all’interno dello zaino, motivo per cui ho preso questo modello, mi sono quindi di nuovo ritrovato punto ed a capo con questa situazione.

Passa il tempo, complice anche più smart working del dovuto, e rimane sempre lì. Torno però dalle vacanze di Natale e mi dico basta. Non lo sopportavo più. Lo schienale era comodissimo, ma io volevo uno zaino che fosse la mia seconda casa, la mia scrivania portatile, il mio tutto.

Ne avevo sempre puntato uno da tempo di HP. [Lui](https://www.amazon.it/HP-materiale-riciclato-impermeabile-espandibile/dp/B0BJKS1RRK?__mk_it_IT=%C3%85M%C3%85%C5%BD%C3%95%C3%91&crid=1RJ4FWN17631Q&keywords=zaino+hp&qid=1693986015&sprefix=zaino+h,aps,102&sr=8-5&linkCode=sl1&tag=inst080-21&linkId=664b0d6e73ce39a7514f9c1de6ee8363&language=it_IT&ref_=as_li_ss_tl). Era la mia alternativa la scorsa estate prima di prendere il modello di Decathlon. Sapete quando una cosa ve la sentite? Ecco io non mi sono fidato del mio istinto in quel caso, mannaggia a me. Di fatto quindi torno al negozio Decathlon, riesco a rivendere il mio vecchio zaino a 26 euro e vado da Mediaworld a ritirare subito quello nuovo. Costo? 39 euro in promozione.

**HP PC Travel** è lo zaino perfetto da ufficio e non solo. Ci si può viaggiare nel breve periodo anche. Ad oggi è esattamente ciò che desideravo e che volevo da un prodotto del genere. Ha le giuste tasche posizionate correttamente oltre ad una serie di funzionalità non male. Ma, cosa più importante per me, ci sta il mio baracchino perfettamente. Io lo inserisco a casa dalla grande tasca frontale e poi lo rimuovo non appena arrivo in ufficio direttamente dalla zona superiore. Non potete capire per un maniaco come me cosa possa essere questa cosa. Io quindi la mattina esco di casa con un uno zaino iper compatto, che mi sta in spalla e che mi permette di avere tutto a disposizione senza il benché minimo problema. Anzi mi ha permesso persino di alleggerire la mia schiena.

A livello di posizione devo dire che è comodo. Per chi è alto come me forse, visivamente, sembra piccolissimo, ma ragazzi parliamo pur sempre di un accessorio che deve prima di tutto svolgere bene il suo lavoro. Lui lo fa. HP, come sempre, in questo aspetto sa lavorare bene e non mi sono pentito di aver scelto questo modello sebbene con il lauto ritardo. Va detto che allo stesso tempo lo ho pagato almeno in offerta e non al listino di 54,90 euro. Menomale.

Posso dire di essere contento? Permettemelo dai.

[Iscriviti al canale Telegram](https://t.me/mrclaus_xyz)

### X ha vinto su Threads per me

Ci pensavo negli scorsi giorni quando mi sono ritrovato a disinstallare la nuova applicazione del gruppo Meta. Usata fino ad un certo punto ma poi addio. C’erano veramente solo tette e culi in home senza nemmeno sapessi chi fosse fra le altre cose. Non venitemi a dire che è una questione di algoritmo, perché sicuramente non sono uno che non guarda le dolci donzelle su Instagram, anzi guardavo, ma mai in vita mia ho visto così tante curve femminili su un social network in maniera pubblica.

Diciamo che il mio allontanamento dai social ha sicuramente giovato in questa scelta, però di contro posso anche dire che francamente è un altro ed ennesimo luogo virtuale per bambini e pseudo influencer che vogliono farsi vedere e mettersi in mostra oggettivamente.

Twitter, perchè per me lo è e rimane tale, sarà pieno di bot e cazzate, ma oggettivamente ad oggi rimane il mio primo grande amore in questo mondo. Qui sono “nato” e cresciuto. Sono passati tantissimi anni e non vedo altri luoghi in cui piano piano andarmi a confrontare con le persone che seguo e/o che voglio seguire. Come dicevano i ragazzi di [9e41 podcast](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjlsenF9PeDAxWZ-AIHHXD0AtEQFnoECBEQAQ&url=https%3A%2F%2Fwww.youtube.com%2F%40941podcast&usg=AOvVaw1S83a2q8ja20HjGo0Unw1N&opi=89978449) nonostante le cavolate dello zio Elon, alla fine Twitter rimane Twitter. Sicuramente è cambiato moltissimo negli ultimi mesi e vedremo ancora tante novità e/o colpi di testa, però ad oggi per me non c’è concorrenza. Che poi non siate d’accordo con le varie scelte aziendali, quello è un altro aspetto. Io sono però un utilizzatore, non una persona che punta all’etica. Non è il mio mestiere e non è certamente un qualche cosa che mi deve rendere fiero. Sono un semplice utilizzatore.

### iPad come doppione del MacBook

![](https://substack-post-media.s3.amazonaws.com/public/images/643f2f03-c062-4323-9291-955cd49c3545.heic)Io sono sempre stato un utente Pro iPad lo sapete. Nonostante i periodi “neri” alla fine il tablet di Apple è quel prodotto che ami ed odi allo stesso tempo. Ti fa incazzare ma allo stesso tempo ti fa anche innamorare di lui. Da qualche mese ho preso un ottimo iPad Air di quinta generazione con processore M1, 5G e 256 GB di storage. All’atto pratico è un clone del mio MacBook Air M1 in tutto e per tutto se non con l’aggiunta del modulo 5G. Ho preso una tastiera comodissima che uso frequentemente e che mi ha portato spesso a lasciare il MacBook a casa. Vuoi per la comodità di dimensione, 10 pollici contro 13, vuoi per una maggiore ed immediata usabilità, alla fine mi sono spesso ritrovato ad avere il pc scarico a casa ed io a chilometri di distanza con il solo iPad. Un male? Assolutamente no, anzi tutto il contrario. Mi piace poter gestire tutto tramite l’iPad in piena autonomia e grazie al processore M1 ed a Stage Manager possono persino andare a replicare l’uso di un vero computer con un monitor esterno.

Tutto bellissimo, no? Si ma io ho sempre un MacBook Air M1 la cui batteria dura tantissimo, il cuo display è superiore in qualità e dimensioni (a 30anni credetemi che inizia a diventare una discriminante importante) ed ha tutto quello che mi serve per gestire casa, lavoro, blog, famiglia ecc ecc. Ok è più scomodo per consultare dei siti, leggere e via dicendo ma in questo modo non utilizzerò mai e poi mai l’iPhone.

Mi spiego meglio.

Prima di comprare l’iPad Air avevo preso ad utilizzare a pieno regime sia il Macbook che l’iPhone. Mi piaceva ed avevo due dispositivi che alla fine mi permettevano di fare tutto e di essere sereno. Poi mi è scattata la scimmia dell’iPad, non so per quale motivo ed ho preso questo Air fantastico. Oggi però mi ritrovo ad avere due prodotto, iPad ed Mac, sovrapponibili e costosi. Il Macbook mi fa realmente fare tutto quello che mi serve senza il minimo problema. L’iPad mi fa fare, ma delle volte mi fermo. Eppure quando non lo uso lo cerco e quando lo cerco e non lo trovo mi arrabbio. Credetemi che ancora non ne capisco il motivo sincero.

Ora però sono veramente combattuto. Da un lato vorrei avere solo un prodotto per avere meno pensieri. Avere tanti telefoni o iPad, per quanto sia appassionato, mi porta via del tempo mentale di cui mi voglio liberare. Di contro anche non voglio però avere il Macbook lì fermo e non utilizzato senza alcun motivo apparente. Non potete capire quanto mi dia fastidio questa cosa. Veramente è incredibile.

Devo prendere una decisione, davvero. E vorrei che questa fosse il Mac e non l’iPad.

[Donate Subscriptions](https://www.mrclaus.xyz/subscribe?&donate=true)

### I mercati

Voglio introdurre, a partire da questa settimana, una piccola novità legata al mio mondo. Vi riporto qui la chiusura del venerdì di quelli che sono i mercati. Non scelgo una serie vasta e variegata di titoli, ma una base che secondo me andrebbe sempre tenuta sotto controllo se si vuole sapere come sta andando il mercato e/o cosa potrebbe succedere nel breve lungo periodo.

A voi

![](https://substack-post-media.s3.amazonaws.com/public/images/cba43089-7e9f-429e-bf83-d0806db3393b_1936x464.png).

### Ciao

Io sarò a Milano oggi per cui ragazzi si va nella city italiana. No in realtà vado dalla mia nipotina che non vedo da qualche settimana e che un pelo mi manca. Nel mentre praticamente gennaio è finito.

Ciao ragazzi,

alla prossima settima.

[Share](https://www.mrclaus.xyz/p/021?utm_source=substack&utm_medium=email&utm_content=share&action=share)
