---
layout: post
title: 071
date: "2025-01-26 23:37:53 +0100"
excerpt: Tardi.
categories:
categories: []
tags:
tags: []
image: "https://substack-post-media.s3.amazonaws.com/public/images/6b6b75dd-fe95-46ef-a280-f422c81642bc.heic"
---
Arrivo tardi questa settimana. Ammetto che fare il papà mi porta via più tempo di quello che riuscivo a preventivare. Però nonostante tutto siamo ancora qui.

![IMG_6964.heic](https://substack-post-media.s3.amazonaws.com/public/images/6b6b75dd-fe95-46ef-a280-f422c81642bc.heic)Vi ho anticipato un paio di cose su [Telegram](http://t.me/mrclaus_xyz), per cui iscrivetevi al canale prima che sia troppo tardi. Per cosa? Boh, si dice cosa no?

## I condomini

Vengo da una settimana iniziata malissimo. Ho avuto per due giorni circa tre dita di acqua nel balcone interno a causa del tetto che stanno rifacendo nel pezzo di palazzo di fronte a me. L’amministratore? Se ne è lavato le mani attaccandomi pure il telefono in faccia. Non sono un condomine che rompe le palle, se non quando ho ragione e/o toccano le mie cose. È la seconda volta che si permette di fare così, ora basta. Mai saltato un pagamento. Mai chiesto niente. Mai adoperato qualcosa. Zitto e sempre in linea con tutto. Invece no. Ah si? Ma voi sapete quanto sia difficile cambiare amministratore? Mamma mia incredibile. Però ci voglio provare. La situazione è quella che è. Io sincero non voglio rotture di palle.

![IMG_6975.heic](https://substack-post-media.s3.amazonaws.com/public/images/4613df72-9d2b-4cb9-8adf-c2633b2fef93.heic)## Vinted e la sua truffa

Io spero di sbagliarmi, ma oltre ad aver preso un prodotto falso fra le mie mani, qui c’è puzza di ulteriore fregatura. Come vi ho detto nel vocale, oggi come oggi Vinted lo consiglio per vendere o per comprare prodotto il cui valore non supera i 50 euro. Di più non ne vale la pena, ci sono altre strade. Ma soprattutto, se mai dovesse succedere qualcosa, c’è assistenza. Qui no. Non sanno nemmeno cosa sia. Ora si sono pure inventati che non ho restituito il pacco. Ma poi dico, ci fosse un operatore che rispondesse in italiano o quantomeno con delle frasi compiute. Nemmeno l’inglese capiscono.

Veramente credetemi, per vendere ok specie se siete onesti. Ma per comprare certi prodotti…

Mai più.

## [Subito.it](http://Subito.it)

Che dire qui? Spero anche che in questo caso mi rimborsino del prodotto perso da un loro corriere. Su di loro veramente non so cosa dire se non che sono degli animali. 6 giorni per rispondere ad una contestazione di un prodotto perso. E se fossi stato truffato con un prodotto falso anche qui? No, per me sono cose che non possono esistere. Certo siamo abituati bene con American Express, Amazon ecc ecc ma qui ragazzi si rasenta veramente l’inverosimile.

Anche qui spero di avere aggiornamenti nel corso dei prossimi giorni, ma la vedo dura almeno per ora.

Ciao piccolo Seiko perduto, mi mancherai.

## TAG Heuer Aquaracer

Ci sono andato di nuovo molto vicino. Questa volta con un modello con Calibro 5, non al quarzo. Quadrante verde. Bello. Ma… le due esperienze qui sopra mi hanno fatto desistere. Un conto è comprare un SEIKO a 300 euro falso. Ti girano ed ok. Un conto è spendere invece 1000 euro per un TAG Heuer e rimanere fregati. Ho sempre quella sensazione. Dovrei trovare un orologiaio di fiducia da cui anche andare a far controllare i miei acquisti, ma siccome i pezzi grossi per ora li ho presi, ha senso? Forse si, per quelle riparazioni che prima o poi arriveranno.

Ad ogni modo questo Aquaracer mi rimane ancora un volta qui. Ero vicino al mio prezzo target, 900 euro, ma la paura è stata tanta. Poi giro il polso, vedo il mio SEIKO 5 Vintage e mi dico che forse a questo giro va bene così.

## Voglio mettere le mani in pasta.

Come detto nel vocale, ho preso un Orient Kamasu / Mako su cui mettere le mani. 50 euro su subito spedito. Che dire, forse è anche arrivato quel momento di effettuare quelle piccole riparazioni io. Qui ci sarebbe da cambiare l’inserto ghiera. Perché? Non provarci? Ho trovato un orologio su cui fare scuola in maniera tale da provare, sperimentare. Una parte che ancora di questo mondo mi manca e che vorrei seguire anche per il futuro. Ho comprato un SEIKO 5 da un ragazzo di bari, che vende ottimi prodotti, il quale mi ha emozionatocon la sua storia che spero sia vera. Ecco suo nonno gli ha tramandato la passione nel risistemare gli orologi e lui ci si è messo sotto. Che bello guardate.

Ci proverò, sicuramente farò danni come non mai.

## Soldi

Non vi mostro i mercati questa settimana per il semplice motivo che non li ho seguiti nemmeno io. Tuttavia sono state aperte le posizione del fondo pensione di Allianz Insieme della mia compagna e di mio figlio. Si ammetto che ho deciso di passare per lui da Seconda Pensione ad Allianz. Il motivo? Le performance. Allo stesso tempo, io stesso andrò nuovamente a caricare il mio fondo Allianz di mese in mese in maniera tale da andare a saturare i 5164 euro annuali sperando che sistemino. Altri modi per andare ad abbassare il mio imponibile IRPEF al momento non ne conosco. Avete dei consigli?

---

## Ciao

Ciao ragazzi, alla prossima settimana.

Che dura la vita da papà hahaha.

> *Questa newsletter è stata interamente scritta dal mio [MacBook Air M1.](https://amzn.to/43NgqRQ)*
> 
> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
