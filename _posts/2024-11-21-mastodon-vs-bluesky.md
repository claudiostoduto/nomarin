---
layout: post
title: Migriamo su Mastodon o su Bluesky?
date: "2024-11-21 09:19:38 +0100"
excerpt: Per tanti è la domanda del momento dopo aver abbandonato X, ma quale social conviene scegliere?
categories:
categories: []
tags:
tags: []
image: "https://substack-post-media.s3.amazonaws.com/public/images/d711d234-a1cd-4014-bcc6-6c8cb470d552_1280x720.jpeg"
---
![bluesky-2.jpeg](https://substack-post-media.s3.amazonaws.com/public/images/d711d234-a1cd-4014-bcc6-6c8cb470d552_1280x720.jpeg)L’abbandono di **X** da parte di tantissimi utenti singoli e grandi player di settori come l’informazione, l’intrattenimento e non solo ha iniziato a destare qualche preoccupazione. La domanda successiva è stata quella su dove andare ad atterrare e forse per la prima volta c’è stata una grande migrazione di massa verso **Bluesky**.

Ma facciamo ancora un passo indietro. Il cambiamento di Twitter verso X e le prese di posizione di Elon Musk hanno fatto arrabbiare moltissimi utenti che hanno deciso di prendere delle posizioni secche e rigide in merito al suo operato. Il nostro beniamino, nonché l’uomo più ricco e forse più influente del pianeta ha deciso di mettersi contro i principi di Internet snaturando un social network come Twitter e fancedolo diventare quello che oggi conosciamo come X. Io stesso ho ammesso che il social non è più lo stesso ma non ho mai giustificato l’operato dello zio Elon, spoiler non è piaciuto nemmeno al sottoscritto. Tuttavia valide alternative non ve ne erano. Ho provato a migrare su Mastodon ed un po’ mi sono risentito a casa specie nel rivedere tanti utenti “persi” nella prima ondata di migrazione da Twitter.

Però dobbiamo essere onesti. Dopo le elezioni americane con la nuova vittoria di **Donald Trump** ed il successivo incarico al **DOGE di Elon Musk**, in tanti hanno scelto di mettere fine alla parola X. Tanti profili sono migrati ed andati altrove, ok ma dove? Questa volta su Bluesky. Mastodon se vogliamo è sempre stato un po’ per nerd del settore, mentre Bluesky sembra aver intercettato, per ora, quegli utenti stanchi e sfatti da Twitter.

Bluesky e Mastodon sono entrambe piattaforme di social media decentralizzate, ma hanno approcci diversi in termini di architettura, filosofia e funzionamento.

## **Architettura tecnica**

• **Bluesky**: Utilizza il protocollo **AT Protocol** (Authenticated Transfer Protocol), che consente agli utenti di trasferire i propri dati e identità tra server senza perdere i contatti. Il focus è sull’interoperabilità e la portabilità degli account.

• **Mastodon**: Si basa sul protocollo **ActivityPub**, standard del web per piattaforme decentralizzate. Permette a vari server (chiamati **istanze**) di comunicare fra loro, creando un ecosistema federato.

## **Decentralizzazione**

• **Bluesky**: Anche se decentralizzato, è ancora in una fase iniziale. Attualmente, l’accesso è su invito, e i server alternativi (ad esempio, gestiti da terze parti) stanno emergendo ma non sono così diffusi come su Mastodon.

• **Mastodon**: Completamente decentralizzato. Qualsiasi utente può creare un proprio server (istanza), che può federarsi (o meno) con altre istanze. Questa libertà crea un’ampia diversità di comunità.

## **Interfaccia e usabilità**

• **Bluesky**: Ha un design minimalista e ricorda Twitter nella sua semplicità. È pensato per essere user-friendly, anche per chi non ha familiarità con i social decentralizzati.

• **Mastodon**: L’interfaccia può essere più complessa per i nuovi utenti. Ogni istanza può personalizzare l’aspetto e le regole, ma questo può confondere chi è abituato a piattaforme centralizzate.

## **Moderazione**

• **Bluesky**: La moderazione è gestita sia a livello di piattaforma che di server. L’AT Protocol consente l’utilizzo di algoritmi personalizzati per filtrare i contenuti e un maggiore controllo sui feed.

• **Mastodon**: Ogni istanza ha le proprie regole di moderazione. Alcune sono molto rigide, altre più libere. Questo può portare a esperienze molto diverse a seconda dell’istanza scelta.

## **Filosofia**

• **Bluesky**: È stato fondato con il sostegno di Jack Dorsey (co-fondatore di Twitter) e mira a creare una rete sociale più interoperabile e meno monopolistica, ma mantiene un approccio più centralizzato rispetto a Mastodon per ora.

• **Mastodon**: Promuove il decentralismo radicale e la libertà degli utenti di scegliere dove e come interagire, opponendosi apertamente ai modelli di profitto basati sulla raccolta di dati

Entrambe offrono alternative valide ai social media tradizionali, ma con approcci e priorità diverse. Io cosa ho scelto? Al momento sto virando con insistenza su **Bluesky**. Non so se e quanto durerà, ma il suo approccio mi piace. Non mi dispiace nemmeno Mastodon, ma lo trovo forse più complesso in un’ottica di microblogging.

Durerà? Cosa succederà?

Intanto vi lascio tutti i miei riferimenti. Se vi va seguitemi anche lì:

* **[Bluesky](https://bsky.app/profile/mrclaus.xyz).**

*Questo post è stato interamente scritto dal mio [iPad Air M1.](https://amzn.to/48ar3jI)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
> Vuoi fare dei [soldi gratis?](http://soldigratis.mrclaus.xyz/)
> 
>
