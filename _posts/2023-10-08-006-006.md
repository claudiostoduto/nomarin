---
layout: post
title: 6
date: 2023-10-08 09:00:13 +0200
excerpt: Bisogna fare spazio, concretamente.
categories: []
tags: []
image: https://substack-post-media.s3.amazonaws.com/public/images/0e62d603-f94e-4727-a49e-d0e8c55026c4.heic
---
![](https://substack-post-media.s3.amazonaws.com/public/images/0e62d603-f94e-4727-a49e-d0e8c55026c4.heic)### **Cambia tutto**

Ciao ragazzi, oggi usciamo di domenica perché vorrei che questa newsletter venisse letta con molta, molta e molta calma. Uuuuuuu devo prendere un bel respiro e…. ragazzi divento **papà**. Si, confermo. Siamo ancora nelle fasi cruciali, quelle più pericolose, ma è tutto vero. Questa nuova fase della vita cambierà tutto già lo so, vediamo come la affronterò. Sono contento? Si. Sono emozionato? Si. Sono spaventato? No, sono sincero.

### **Dove lavorare?**

Vi lascio questo [link](https://substack.com/redirect/48a594e2-8026-4b25-b840-fa8d4e4396df?j=eyJ1IjoiMm4xMGYifQ.xEl-m_qyDBUXaug_qZQexfc8BJZEqzuPzL0It1lBD9k), sono i migliori posti dove lavorare in coworking/bar a Torino. La lista non è mia, l’ho trovata sulla newsletter di **Francesco Oggiano** (sempre N1). Alcuni li ho provati anche io negli anni, altri sono a me sconosciuti.

Ammetto che mi manca lavorare in giro, sempre in posti nuovi assorbendo un sacco di nuove informazioni dall’esterno. Lo trovavo stimolante a modo suo e mi permetteva di conoscere ed entrare in contatto con nuove realtà costantemente.

Amo il mio lavoro e, ad oggi, non lo cambierei con niente al mondo. Però quella parte creativa un po’ mi manca son sincero. La devo trovare in altre realtà ed in altri elementi che ad oggi non sono però previsti dal mio quotidiano lavorativo.

### **HomeKit prosegue a gonfie vele**

Vi avevo anticipato la mia scelta di voler migrare tutta la casa su HomeKit. Piano piano, passo dopo passo, sto continuando. Questa settimana mi sono arrivati l’HomePod di seconda generazione, la serratura Nuki ed il citofono RIng.

![](https://substack-post-media.s3.amazonaws.com/public/images/7189308d-8005-4ca8-9ae7-7d5d1b8487a9.heic)Partiamo dagli ultimi due poiché sono stati frutto di [un’offerta](https://amzn.to/48FWfr9) golosissima su Amazon: 199 euro per tutti e tre i prodotti. Si tre perché abbiamo: la serratura Nuki Combo 3.0, il Nuki Bridge ed il Ring Intercom. Partiamo dall’installazione della serratura che, in cinque minuti è online e montata. Il bridge è consigliato ragazzi, il solo Bluetooth a me non basta e non è sufficiente, fate questo sforzo economico. L’applicazione di Nuki è comoda all’inizio per fare la calibrazione e la configurazione iniziale. Successivamente addio, passo da Casa di Apple

![](https://substack-post-media.s3.amazonaws.com/public/images/6937c00b-68d0-4a91-bba1-a83237b1e8d3.heic).

Il Ring invece è stato un pelo più complicato, ma dovete conoscere bene il vostro citofono. Mi sono fatto una bella ricerca online ed alla fine ho trovato come e devo collegare i fili per uniformare l’apertura del portoncino e del portone principale. Individuato poi il modello del mio citofono, è stato un gioco da ragazzi seguire le istruzioni fornite dal produttore. Il neo è che non c’è il supporto all’app Comandi e/o un widget comodo per aprire il portone. Devo entrare tutte le volte nell’applicazione e premere il pulsante in questione. Peccato, daje Ring.

In questo modo ho detto addio alle chiavi di casa. Non scherzo. La mia compagna ha ancora un attimo di difficoltà nel lasciarle a casa, io invece ormai esco totalmente senza.

Prossimo step una telecamera interna oltre a quella del salotto.

Vi faccio sapere nei prossimi giorni sul blog, come mi sto trovando e vi butto giù due righe anche sull’HomePod 2 (una bomba, piccolo spoiler).

![](https://substack-post-media.s3.amazonaws.com/public/images/6aff0243-505c-4016-8d65-536a6079edbe.heic)### **Volotea, ma dai**

Ho un cane piccolo da quasi un anno e per questo ho smesso anche di viaggiare in aereo. Non che fosse un problema grande, però diciamo che era difficile organizzare oltre che poco economico. Invece è tornata Volotea a Torino con diversi scali in Europa ed in Italia e che mi permette di viaggiare con il mio nano peloso a soli **39 euro a tratta**. Io che già prima non lo volevo mai lasciare a casa da solo, ora siamo decisamente a posto. Veramente contentissimo. Come ho fatto? Dall’applicazione, altro che centralino e chiamate costose come con ITA.

Vi farò sapere a metà novembre come andrà.

### **Stanco**

Ammetto ragazzi che questa settimana, saranno le mille emozioni, mi ha stancato completamente. Ho fatto il mio ed ammetto che questa settimana sono letteralmente sopravvissuto. Mi aspettano due / tre settimane di fuoco in cui non avrò molto tempo per me, sarà una bella sfida per trovare un nuovo equilibrio personale.
