---
layout: post
title: 023
date: "2024-02-10 15:02:31 +0100"
excerpt: Quando ti devi fermare per forza.
categories:
categories: []
tags:
tags: []
image: "https://substack-post-media.s3.amazonaws.com/public/images/2423b140-d5b1-4939-96b7-2dfd16d1e777.heic"
---
## Edoardo

![IMG_2072.heic](https://substack-post-media.s3.amazonaws.com/public/images/2423b140-d5b1-4939-96b7-2dfd16d1e777.heic)Ho rivisto finalmente mio **figlio**. Ero emozionato e da un lato volevo finalmente vedere al sesto mese come sta andando la situazione. Io vedo una pancia che cresce, una pancia che esplode ed una mamma sempre più bella. Ma non vedo e non sento altro, anzi. Il mio compito in questo momento è quello di non essere terrorizzato. Invece non è così. Lo so, inizio ad esserlo concretamente e sempre di più. Ogni giorno che passa penso di non potercela fare e di non arrivare a dargli una vita congrua e giusta. è come se fossi sempre in rincorsa riuscendo a fatica a respirare correttamente.

Sono in affanno.

Sono in **burnout**.

Ammetterlo è il primo passo. Sono ko dal punto di vista personale, lavorativo e tutto il resto. Sono in un momento di rifiuto generale su tutto. Non sono pronto a tutto quello che deve succedere, non sono tranquillo e non riesco più realmente a spegnere il cervello. Sono in iperattività. Sono in ipergestione. Sono in iperconnessione. Ho cancellato Instagram ma non è bastato. Ho provato ad iniziare a leggere, ma non è bastato. Ho provato a trovare altre strade, ma non è servito. Ho bisogno di spegnere il cervello ma non ci riesco. Cerco costantamente qualcosa di nuovo e di diverso. Cerco sempre stimoli mettendomi poi nei casini. Non è una situazione semplice. Ma la devo gestire e la devo superare.

Sono terrorizzato? Si.

Sono in ko tecnico? Si.

è una fase? Lo spero. Ma lo ammetto, ho dovuto chiedere aiuto e non c'è niente di male. Il problema è che io sono molto sanguigno in tal senso, devo sbatterci forte la faccia prima di capire le cose e comprenderle. Devo. Si, lo so non è normale ma funziono così purtroppo.

La volontà di leggere

**Come detto ho provato a leggere per qualche giorno**. Ho provato a stare dietro ed impormi almeno un paio di punti percentuali al giorno di uno dei tanti libri iniziati e mai finiti. Con calma, ci sto provando. Non mi voglio precludere nulla ma fissare quelli che sono dei piccoli obiettivi settimanali. Ad esempio qui ho iniziato con un bel: leggera il 5% del libro in questione. Al momento sono in target. Voglio costruire questa abitudine piano piano, come il diario su DayOne. Ogni giorno mi sono ritagliato dello spazio, qui voglio fare lo stesso.

Vorrei finire entro fine mese il libro *Il potere segreto.* Lo ho lì da anni ormai. Quindi boh.

Cosa mi consigliate per tracciare i libri letti?

## Galaxy Tab A9

Nuova settimana e nuovo tablet. Finalmente Unieuro mi ha completato il reso del Redmi Pad SE, restituendomi il denaro finalmente. Per cui ho guardato un attimo in giro su Amazon e non solo. Mi sono imbattuto in lui: **Galaxy Tab A9 2023**. Un prodotto che, sono sincero, non avevo mai preso in considerazione e di cui non sapevo nemmeno l'esistenza. Adoro i tablet compatti, permettono di esse trasportati ovunque con una comodità pazzesca. Il mercato ne offre pochissimi, quasi zero. 500 euro, se va bene, per un iPad Mini mi sembrano esagerati. Per cui, visto che sono in modalità braccino corto, cercavo qualche cosa di iper economico. Alla fine, oh incredibile, sono caduto su Samsung. Tutte le volte dico di no, ma poi alla fine quando vado a riprovare i prodotti dell'azienda coreana mi ritrovo ad avere davanti una delle migliori esperienze di Android. Una delle più complete sotto tutti i punti di vista. C'è il giusto calendario, c'è il giusto gestore di file, un buon lettore video. Insomma esce di fabbrica ed ha tutto pronto.

Possiamo discutere quanto vogliamo sulle performance, sulla scheda tecnica e su a che cosa possa servire un tablet da 8,7" oggi come oggi. Vi rispondo.

1. Niente di eccezionale ma dipende voi cosa dovete farci con un tablet. Se vi serve per leggere, vedere dei film ogni tanto, ascoltare musica e consulatare qualche sito non ha il benché minimo problema. Anzi, va molto bene a mio vedere.

2. Non ha un display iper risoluto, parliamo di un pannello HD che oggi, vista la concorrenza, può essere visto male. Sembra "slavato" è vero, però per gli utilizzi sopra descritti a me va bene. Certo non è un suo elemento di punta ma forse le buone performance dipendono anche da questo. Avevo dei dubbi sul processore che invece gira meglio rispetto a tanti altri concorrenti. I 64GB di spazio interno però non si possono vedere, suvvia. Forse avrei preso la versione LTE, forse. Ancora ci sto pensando anche se effettivamente per quando sono in giro è meglio usare l'iPhone e nel caso fare da hotspot.

3. Siamo abituati ad almeno i 10" se non oltre. Qui torniamo indietro. Ricordo ancora quando comprai l'iPad Mini dal primo all'ultimo modello. Le dimensioni erano scomode per tante cose, ma perfette per molte altre. Eppure è sempre stato un formato che mi ha affascinato, che mi ha portato "gioia e giubilio" come diciamo in ufficio durante il suo utilizzo. Sta nella tasca della giacca. Sta comodo ovunque ed ha il giusto formato. Il mio scopo è poi quello, come vi ho già più volte detto, di usare il Macbook. Per cui...

Ciao Notion

Ne abbiamo in parte iniziano a parlare nelle settimane scorse se vi ricordate. Piano piano ho deciso, a malincuore, di staccare molte delle attività da Notion. Non per un motivo particolare, ma per tentare cose nuove ed anche semplificare alcuni aspetti. Bello Notion, bellissimo e ne sono ancora oggi innamorato. Però la potenza dei fogli di calcolo è impareggiabile. Praticamente è come se stessi trasferendo la mia vita su un foglio Excel (o google Fogli).

Notion ha tanti pregi ed anche alcuni difetti. Sicuramente è comodo avere tutto assieme in un unico luogo, però va detto che in alcuni aspetti può risultare complesso da gestire, capire e comprendere. Va studiato a fondo. A me una cosa che però faceva impazzire era il fatto di non essere io "titolare" di ciò che vi era lì sopra. Alla fine un file .xls è tuo. Lo prendi, lo sposti e ci fai cosa vuoi. Notion ni. Ok esporto ma poi? Ho dei Markdown da riadattare. Di nuovo. No basta.

Alla fine mi sono detto le note vanno bene un po' ovunque affinchè il tutto sia pratico, accessibile da pc, tablet e smartphone e senza fronzoli. Note di Apple, da sempre sottovalutate, sono ottime alla fine. Considerate che sto scrivendo questo pezzo di neswletter tramite Chrome su Windows dal pc aziendale attraverso [icloud.com.](http://icloud.com/) Vi ho detto tutto no?

Che sia un arrivederci non lo so, ma sto iniziando a semplificare la mia gestione personale e renderla a modo mio più produttiva. A tal proposito mi sono reimbattuto in questo video di Matt D'Avella. Lo ho rivisto tipo 3/4 volte per comprenderne ogni singola sfumatura. Mi fate sapere cosa pensate voi?

## I mercati

![IMG_2162.jpeg](https://substack-post-media.s3.amazonaws.com/public/images/669d427b-fe4c-4b78-ad21-6dbb22bd62a9_1290x1534.jpeg)Questa è la foto a ieri.

Occhio a maggio. Ci dovrebbe essere un bel taglio dei tassi dalla FED. Quindi se volete comprare casa potrebbe essere un ottimo momento quello dei prossimi mesi.

![Immagine.heic](https://substack-post-media.s3.amazonaws.com/public/images/c9e0a998-311b-4906-ac0e-ca5abdf43b39.heic)Due cose che vi voglio riportare:

* aprite il conto in BBVA. Io ho messo lì sopra una piccola somma che mi permette di non fare niente e ricevere ogni mese gli interessi sul conto. Non c'è vincolo, non c'è nulla. Semplicemente lasciate lì i soldi. Capite voi se mettere sopra o sotto la soglia dei 5000 euro per non pagare l'imposta di bollo o non farvi mangiare gli interessi. Se inserisci il codice **77660043694624** in fase di apertura ottieni anche 10 euro che puoi usare per il tuo interesse composto.

* aprite il conto isybank con il piano isy Prime. Se siete Under 35 avete tutto gratis, anche l'imposta di bollo. Conviene ragazzi a parte tutto. La capillarità degli ATM Intesa è una comodità non da poco.  Codice **HIYR9XVGIP** per il buono Amazon da 30 euro. Se siete già clienti Intesa, userete le medesime credenziali di accesso, non c'è bisogno di altro.

## Ciao

La fine.

Ciao ragazzi e scusate la poca positività settimanale.

*Questa newsletter è stata realizza con un mix fra iPad Air M1 ed un pc aziendale.*
