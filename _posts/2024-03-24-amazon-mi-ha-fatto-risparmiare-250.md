---
layout: post
title: Amazon mi ha fatto risparmiare 250€
date: "2024-03-24 19:26:40 +0100"
excerpt: Amazon mi ha fatto risparmiare un bel po’ di soldi non dovendo chiamare un elettricista.
categories:
categories: []
tags:
tags: []
image: "https://substack-post-media.s3.amazonaws.com/public/images/4b121d39-c195-433e-95b3-fd834e3769c3_1094x616.jpeg"
---
![](https://substack-post-media.s3.amazonaws.com/public/images/4b121d39-c195-433e-95b3-fd834e3769c3_1094x616.jpeg)Per una volta la Smart home mi è venuta in soccorso e non sono stato io a rincorrerla per chissà qualche assurda invenzione mi volessi mettere in testa. Mi spiego meglio che altrimenti così sembro decisamente pazzo. Da ormai diversi mesi ho migrato totalmente la gestione della mia casa sul protocollo **HomeKit**. Da un lato per comodità di connessione fra tutti i dispositivi Apple, dall'altro invece per la stabilità che questo protocollo negli anni mi ha confermato di avere. Tuttavia, conoscendo il mio animo da rompi balle, mi sono sempre tenuto la porta secondaria aperta andando a cercare prodotti non specifici solo Apple HomeKit ma anche compatibili banalmente con **Google Home**. Un prodotto Android alla fine, vuoi non vuoi, lo avevo sempre in tasca o nello zaino ed un'alternativa sono sincero bisogna sempre averla a portata di mano.

Belli quindi i prodotti **Meross**. Belli quindi i prodotti di **Aqara**. Bello anche il mio SynologyNAS con Homebridge ecc ecc. Insomma, piano piano ho costruito il mio castello pienamente operativo in remoto e funzionante al 110%.

Con il bimbo in arrivo ho dovuto fare dei lavori in casa che vi ho già raccontato in una vecchia puntata di [LIFE](https://www.mrclaus.xyz/s/life). Purtroppo, dividendo una vecchia stanza e creandone due al suo interno, i punti luci e le prese erano quelli che erano. Non potevo permettermi di fare di nuovo da zero lo schema impianti più quello elettrico per cui dovevo trovare delle soluzioni alternative. Il mio problema principale riguardava la luce con due applique che avevo nella vecchia cucina e che, purtroppo, non era sdoppiabile. Non potevo quindi creare due canali differenti e/o un nuovo interruttore nella stanzetta di bimbo non essendoci dei raccordi. Quindi avevo un pulsante ON/OFF che comandava due punti luce. Dopo mille pensieri della mia compagnia e di mia madre con cavi volanti che doveva passare dai vari battiscopa ecc ecc alla fine il lampo di genio (mio): uso i miei gingilli tecnologici. 

Nel mentre avevo fatto un preventivo con un elettricista per cercare di trovare una soluzione e mi aveva chiesto solamente 300 euro per sopralluogo, disamina e parte del necessario. Tuttavia a questo dovevo aggiungere altri 150 euro almeno di materiale edile e sgombero. Il tutto con le pareti fresche fresche che ho appena finito di ridipingere. Capite il nervoso? Poi come detto prima, non mi pareva affatto il caso di dover rifare di nuovi dei lavori del genere. Quindi tornando da IKEA e con la [lampada applique in mano](https://www.ikea.com/it/it/p/hektar-binario-da-soffitto-3-faretti-grigio-scuro-50297485/) si accende il mio lampo di genio risolvendola in maniera non semplice, ancora di più. Compro due [Smart switch](https://amzn.to/499kKf6) di Meross da collegare uno nella nuova cucina all’interno dell’applique e l'altro nella stessa applique gemella ma nella stanzetta del bimbo. A questi aggiungo, mannaggia quanto sono cari, [due pulsanti di Aqara](https://amzn.to/49aQKQ4). Ampliamente programmabili a tre vie e che mi permettono di gestire questi switch. Il tutto mi viene persino consegnato in giornata stessa a casa, abitando a Torino.  

![](https://substack-post-media.s3.amazonaws.com/public/images/54f1bd53-1868-460a-b1e3-14abe9f1e381_1481x1600.png)Dopo un paio di imprecazioni, sono pur sempre un banchiere e non un elettricista, alla fine munito di sonda e cavi nuovi ho risolto il problema regalando una gioia alla mia compagna ed avendo speso alla fine la sola bellezza di: **56,82 euro**. 

Questa è senza dubbio la domotica che mi piace e che mi permette di avere tutto sotto controllo oltre che di semplificare la vita alla mia famiglia. Già perché in questo modo, se mai qualcuno si dovesse dimenticare delle luci accese, con un comando vocale si spegne e si risolve tutto. Comodità.

*Mi raccomando fate sempre questo genere di lavori con la corrente staccata altrimenti ci rimette le penne. Ma soprattutto, se non sapete cosa state facendo e/o non avete la minima idea di come funzioni il tutto o se ancora non abbiate un minimo di dimestichezza, NON FATE NIENTE. Rischiate di farvi e di fare del male. Quindi in quel caso, sentite sempre un elettricista.*
