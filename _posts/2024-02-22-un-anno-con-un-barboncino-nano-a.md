---
layout: post
title: Un anno con un barboncino nano a Torino
date: "2024-02-22 14:02:23 +0100"
excerpt: Praticamente un anno fa Coco è entrato nella mia vita come se non ci fosse domani e, ad oggi, è stata la miglior decisione che potessi prendere.
categories:
categories: []
tags:
tags: []
image: "https://substack-post-media.s3.amazonaws.com/public/images/a779b299-7a91-4f9f-816d-924995af1c82_4032x3024.jpeg"
---
![IMG_1939.jpeg](https://substack-post-media.s3.amazonaws.com/public/images/a779b299-7a91-4f9f-816d-924995af1c82_4032x3024.jpeg)Prendersi cura di un’altra persona non è affatto semplice. Prendersi cura di un animale lo è ancora di più. Se questo poi è un **cane**, un animale di per sé gioioso  e molto sociale, il livello si alza ancora a livello esponenziale. Dipende da te per quanto possa essere indipendente. Gli devi dare attenzioni ma, allo stesso tempo, ti regalo anche un sacco di gioie.

Mi ricordo ancora quella domenica mattina quando io e la mia compagna, all’epoca non ancora conviventi, ci siamo alzati ed abbiamo fatto quella chiamata. Dalla precedente estate parlavamo di un cane e della possibilità di prenderlo. Però era uno di quei discorsi che mai si era andato a completare nelle settimane precedenti e che, anzi, piano piano scemava. Ogni tanto tornava, in maniera ciclica, all’interno delle nostre menti. L’idea era una: un bel barboncino nano color caramello. Il classico cliché per noi che viviamo in pieno centro a Torino, no?

Ignari di tutto, siamo usciti di casa con l’intento di andarlo a vedere, di capire come funzionasse questo mondo e di valutare l’opzione. Non ci abbiamo capito niente se non che siamo tornati a casa con lui in braccio e contenti come non mai. Mille feste fatte e via in auto con subito una bella pennichella nel rientro verso casa. Andiamo da Arcaplanet totalmente ignoranti in materia e senza avere la minima idea di cosa comprare, prendere e/o andare ad avere. Prendiamo quindi il giusto e via. Una volta rientrati a casa è partita la prima ispezione. Lo lasciamo giù a terra e lui inizia a curiosare, cercare di capire e fare pipì in giro. È stato veramente incredibile ed allo stesso tempo bellissimo.

## Quanto costa?

A livello di costi? Ecco a voi. Considerate che la grossa spesa iniziale è stata per l’acquisto del cane. Ok non fate i moralisti con le classiche frasi per cui il cane deve essere preso in canile. Ognuno fa la propria scelta. Io, nonostante tutto, la rifarei senza il benché minimo dubbio credetemi. So che in tanti, anzi tantissimi, non la pensano così ma non importa.

![Immagine.heic](https://substack-post-media.s3.amazonaws.com/public/images/dbcc6adb-1e1f-4e92-9001-82f24c72ac84.heic)In queste spese c’è anche un’assicurazione annuale con la Unipol per eventuali interventi e/o altre problematiche. Polizza che però, spoiler, non ho rinnovato quest’anno. Il motivo è semplice: le visite basiche dal veterinario ed i vari vaccini, non sono coperti. Di conseguenza non ha molto senso questa operazione. in età giovane del cane, salvo casi particolari, puoi farne a meno. Più in là invece conviene riattivarla. Nel caso invece lui morda qualcuno per strada non ci sono problemi, ho una mia polizza personale che copre tutto il mio stato di famiglia, cane incluso.

All’interno di questi costi dovete inserire anche le varie toelettature. Si il barboncino è una cane che deve essere curato frequentemente, noi ci siamo resi conto che ogni due/tre mesi va portato a far “depilare” come dico io. In quest’anno abbiamo avuto un mix di esperienze fra Torino e Palermo con cifre che oscillavano fra i 35 ed i 70 euro. Diciamo che la prima è quella più corretta secondo me, la seconda è fin troppo spropositata tant’è che abbiamo abbandonato quel professionista dopo un paio di volte. Una tosatrice a casa? Ci ho pensato, ma non ne sono pratico. O meglio dovrei fare pratica e non mi pare il caso. 

## Cibo

I gatti sono più impegnativi dal punto di vista del cibo. Coco invece gli metti le sue crocchette e sta. Ogni tanto fa il furbo, ci prova a voler mangiare cose non sue ma poi alla fine siamo riusciti ad abituarlo a mangiare le sue cose. Ci ha fatto penare eh, i barboncini sono di natura molto viziati e soprattutto furbi, ma alla fine abbiamo vinto noi.

Un consiglio è quello di dargli sempre le stesse crocchette. I cani sono abitudinari e noi per primi, nonostante quello che ci dicessero, abbiamo avuto prova di questi sbalzi. Il cibo va cambiato con relativa calma e soprattutto con parsimonia. Non dall’oggi al domani. Sembra banale e ve lo diranno tutti, ma è così alla fine.

A conti fatti però, a livello di cibo mi costa meno. Con un sacco di 2KG sei a posto più o meno per un mesetto circa. Io alla fine ho scelto di andare su Amazon e prendere [queste crocchette](https://amzn.to/3uHblNN).

Pratiche, veloci e che possiamo acquistare praticamente ovunque anche in casi di emergenza.

![ACB9AC55-4643-442B-88E7-D9D91A69A82D.jpeg](https://substack-post-media.s3.amazonaws.com/public/images/fc03615c-d2bf-4643-a66d-644b80fe8c34_3840x2160.jpeg)Comunque vada la tua giornata sappia sempre che, nel bene o nel male, quando torni a casa lui sarà lì pronto a correrti in braccio, farti mille feste e riempirti di baci. Lui è stato il primo mattone di quella che poi è diventata la mia famiglia e lui ha avuto l’arduo compito di cementare, cristallizzare e fortificare il rapporto fra me e la mia compagna. Forse non è facile da spiegare, però è ciò che la mia pancia dice.

**In assoluto, la miglior scelta che abbia mai preso nella mia vita.**
