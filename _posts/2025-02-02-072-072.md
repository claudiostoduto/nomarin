---
layout: post
title: 58
date: 2025-02-02 22:10:17 +0100
excerpt: La prima volta
categories: []
tags: []
image: https://substack-post-media.s3.amazonaws.com/public/images/ad7441f0-07ca-4ac3-b555-b741858deb92_4032x3024.jpeg
---
![](https://substack-post-media.s3.amazonaws.com/public/images/ad7441f0-07ca-4ac3-b555-b741858deb92_4032x3024.jpeg)Mi è arrivato un orologio che è il frutto di una prima collaborazione. Sono contento? Tantissimo… mi fa un sacco piacere avere fiducia in tal senso e mi mancava mettermi in gioco da questo punto di vista.

Per quanto mi riguarda è stata una settimana piuttosto tosta devo dire. Dalla prossima però dovrebbe tornare tutto mediamente normale come un tempo. Una cosa che sto imparando, specie a lavoro, è a prendermi il mio spazio in tutto. Faccio le cose non più di impeto, tranne quando mi arrabbio ed in quei 3 secondi non connetto il cervello.

## Corso di inglese

A livello personale nel 2025 voglio prendere un attestato e migliorare il mio inglese. Ora, lo posso dire, a metà marzo farò un piccolo viaggio in Portogallo. Ok non c’entra niente, ma come parlerò? Certo non in italiano. Per cui voglio iniziare e mettere questa pietra miliare sulla mia sfida annuale.

Non sarà semplice. Il tempo è tiranno più che mai, ma non voglio demordere come per l’università. Alla fine ho vinto io quella sfida. Consigli? Possibilmente vorrei seguire qualche cosa online per essere dinamico e sempre pronto.

## Basta mercati

Non andiamo più a vedere settimana per settimana i mercati. Ho smesso io in primis. Compro ormai i due fondi, mio e di mio figlio, e stop. Non vado e/o faccio altro per ora. Per cui non ha più senso. Magari, spot, vi parlerò di singole azioni che comprerò per speculazione, ma non è questo il momento della mia vita. Mi sto deconcentrando su altre cose, altri aspetti che per me ora hanno la priorità in assoluto.

Per cui basta. Tagliare.

## 200 euro

Cosa fare con 200 euro su Amazon? Mi credete se vi dico che non so come spenderli? 0. Fino a qualche mese non avrei perso tempo con qualcosa di tecnologico. Oggi boh sono ancora lì nel carrello. Magari la prossima infornata di pannolini la converto così. Chi lo sa. Vedremo.

## Ciao

Sono cotto, stanco e mio figlio inizia a diventare finalmente sveglio ed interattivo. Ora si che adoro passare il tempo con lui…
