---
layout: post
title: 34
date: 2024-06-22 10:17:11 +0200
excerpt: Ammetto che è stata una stata una settimana difficile e molto particolare.
categories: []
tags: []
image: https://substack-post-media.s3.amazonaws.com/public/images/948fb195-3e26-4c2f-b9e1-649d5beb6d53_620x420.jpeg
---
![url.jpg](https://substack-post-media.s3.amazonaws.com/public/images/948fb195-3e26-4c2f-b9e1-649d5beb6d53_620x420.jpeg)Quella che si chiude è una settimana complessa e lunga. In questo momento sono in volo verso la Sicilia con la mia famiglia il che comporta chiaramente una paio di riflessioni in merito.

**Stare tre mesi lontano da casa** non è una cosa facile da gestire. Ti mancano i tuoi spazi, le tue cose e soprattutto il voler essere te stesso prima di tutto. Io poi che sono molto solitario ed introverso, mi rifaccio da questo punto di vista molto di più alla necessità di avere un mio momento, delle mie considerazioni e delle mie opinioni. Chiaramente stare in famiglia vuol dire anche questo ed a trent'anni è forse arrivato il momento di iniziare a mediare o fare il politico come dice qualcuno. Tutte le stelle si sono allineate al fine di permettermi proprio questa gestione ed operatività finale. Come già detto è la prima ed unica volta che accadrà una cosa del genere, quindi è necessario saper mediare come dicevo in precedenza.

## Casa

Come chiudete casa per tre mesi voi? Bella domanda, non mi è mai successo. Ho deciso che, a malincuore, staccherò tutta la tecnologia lasciando solamente le telecamere con la registrazione su microsd. Chiaramente lascio anche il modem acceso, ma avevo seriamente pensato di mettere in pausa la connessione, quindi gli addebiti, per questi mesi. Si con Aruba lo posso fare e, se mi fossi organizzato meglio e prima, nella mia testa dico, prendevo un bel modem 4G, mettevo dentro una sim con 200 GB a pochi euro e non avevo il minimo problema. Ma ne valeva la pena per risparmiare 78 euro di canone della fibra? Boh. Però avere una rete 4G di backup è una di quelle cose che il prossimo anno voglio poi realizzare, non si sa mai ecco.

![url_1.jpg](https://substack-post-media.s3.amazonaws.com/public/images/f16def16-7aef-481e-9d38-fc90987b64b7_736x490.jpeg)E poi? Gas, acqua, stacchi tutte le prese, tutto il mondo e via. Anche il NAS. Si non mi fido più di tanto sono onesto. Non essendoci realmente sempre nessuno subito pronto ho un minimo di paura ecco. Per cui via tutto e ciano.

## Edoardo

Cresce da un ritmo folle. Ok che è mio figlio ed ha tutte le attenzioni del momento, ma caspita è veramente il triplo rispetto a nemmeno dieci giorni fa. Lunedì compie un mese, ma qui stiamo parlando di un bambino che già ti segue con lo sguardo, che tiene su la testa da solo e che ha una muscolatura pazzesca. Non pensavo di aver generato un piccolo toro, ma se abbiamo queste premesse, direi che avremmo un gran bel problema da gestire. Ammetto che un  respiro di sollievo in tal caso l'ho tirato più di una volta. Il motivo? Un bimbo più robusto è sicuramente più muscoloso nel tenere la testa ed avere meno problemi strutturali iniziali (almeno nella mia concezione ignorante in materia). Ogni tanto è capriccioso, ma piano piano sto vincendo tutte le mie “battaglie” portandomi a casa dei bei risultati.

## Allianz Insieme

![Screenshot 2024-06-22 alle 09.54.59.png](https://substack-post-media.s3.amazonaws.com/public/images/849a09d6-154e-48e5-b109-ed67d72821b6_2032x724.png)Vi ricordate di quando avevo parlato di Allianz Insieme e di quel fondo pensione che avevo creato per mio figlio? Ecco, ho deciso di riutilizzarlo dopo averlo stoppato. Sto ancora cercando di calibrare bene un paio di bilanciamenti fiscali, ma in questo modo avrei il fondo pensione dell’azienda in cui mettono il TFR ed in cui verso il 3% dello stipendio in maniera tale da aver una buonissima copertura da qui ai prossimi 20/30 anni ed avendo praticamente un versamento gratuito grazie al recupero fiscale che si con la deducibilità fino ai 5674,57 euro l’anno. In pratica stando sotto quella soglia di versamento, recuperate tutto fiscalmente e quindi andate a versare “gratis” una cifra importante. Chiaramente, se vi siete sempre dimenticati come il sottoscritto, dovete poi attendere un anno circa al fine che il bilanciamento fiscale entri in atto realmente e poi piano piano vengono riportate al ribasso le relative aliquote sulle vostre buste paga. Oltre a questo fondo porterò avanti, con 50/100 euro al mese, anche Allianz Insieme. Il motivo? Cerco di stare sotto la soglia sociale prevista dall’INPS in maniera tale che quando andrò in pensione non avrò una rendita mensile, ma riscatterò interamente il premio. Perché? Perché detta francamente posso morire anche il giorno dopo aver preso la pensione e, con le prospettive attuali, si parla almeno di 70/73 anni di età prima di andarci. No grazie. A quel punto sto valutando seriamente l’opzione della RITA così da smettere di lavorare a 60 anni circa e tirare avanti con un cuscinetto. Chiaramente devo avere tutto bello che pronto e sistemato in quel caso. Sicuro non voglio lavorare come un matto e non godermi la vecchiaia ecco.

E per Edoardo?

Valutavo due cose che volevo un attimo sistemare con un collega più esperto di me. Le soluzioni al momento sono due:

* BTP a 20 anni;

* ETF VWCE.

Entrambi li andrei ad acquistare con ingressi trimestrali/semestrali in maniera tale da non avere problematiche legate ai costi di commissione di ingresso. Chiaro è una scelta, ma in quel modo avrei tutto quanto sul deposito amministrato facilmente svincolatile e gestibile.

Non mi affido a niente e nessuno anche se mi stanno intrigando i PAC di Trade Republic a commissioni 0. Vi aggiorno su questo perché sono in fase di ribilanciamento globale e ci lavorerò meglio questa estate sicuramente.

## Mercati

![Screenshot 2024-06-22 alle 10.15.16.png](https://substack-post-media.s3.amazonaws.com/public/images/3eb7b252-528a-4033-92fc-bd2be234aa7e_1926x460.png)Sono sincero, questa settimana non li ho nuovamente guardati. Potrei dirvi come fanno le azioni della Pampers o degli Huggies, ma per il resto non ho letto molto.

Notavo che nonostante il taglio dei tassi della FED in tanti si lamentavano, beh però non siamo mai contenti?

Mi piacerebbe molto iniziare a fare trading, ma… Ci va tempo ed in questo momento mi sono accorto di averne sempre pochissimo anzi molto poco.

## Ciao

Buon weekend, ci sentiamo dalla parte opposta dell’Italia. Forza Ferrari questo weekend e mi raccomando mai mollare.

Ciao,

Claudio il torinese in volo.

*Questa newsletter è stata interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
