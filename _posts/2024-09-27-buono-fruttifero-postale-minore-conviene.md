---
layout: post
title: "Buono fruttifero Postale dedicato ai minori: conviene?"
date: "2024-09-27 08:00:40 +0200"
excerpt: Buono fruttifero Postale dedicato ai minori è una buona alternativa che, se scelta in tempo, può dare delle soddisfazioni.
categories:
categories: []
tags:
tags: []
image: "https://substack-post-media.s3.amazonaws.com/public/images/463573a8-d28a-45ce-8139-bce7c70f54c8_2016x1518.png"
---
![Screenshot 2024-09-19 alle 07.18.34.png](https://substack-post-media.s3.amazonaws.com/public/images/463573a8-d28a-45ce-8139-bce7c70f54c8_2016x1518.png)Il **Buono Fruttifero Postale dedicato ai minori** di **Poste Italiane** potrebbe essere la soluzione ideale per tuo figlio. Lo so fa strano scriverlo e sponsorizzare un prodotto di Poste, specie per chi mi conosce, ma si tutto ciò può avere un suo senso. Parliamo di uno strumento di risparmio che non solo è garantito dallo Stato italiano, ma offre anche una crescita costante del capitale investito nel tempo a patto di fare un ingresso deciso ed in un periodo specifico.

---

### **Cos'è il Buono Fruttifero Postale per Minori?**

Il Buono Fruttifero Postale dedicato ai minori è un prodotto pensato appositamente per i giovani con meno di 18 anni. È una buona alternativa per i genitori, i nonni o altri parenti che desiderano contribuire al futuro economico dei più piccoli. Questo buono si distingue per alcuni vantaggi esclusivi, tra cui:

* **Garanzia dello Stato Italiano**: la sicurezza dell’investimento è “assicurata”, poiché i Buoni Fruttiferi Postali sono emessi da Cassa Depositi e Prestiti e garantiti dallo Stato;

* **Crescita del capitale**: gli interessi maturano nel corso del tempo, fino al compimento del 18° anno del minore;

* **Zero costi di gestione**: nessuna commissione di apertura o gestione, e l’imposta di bollo è a carico di Poste Italiane per investimenti inferiori ai 5.000€.

---

### **Come Funziona il Buono Fruttifero Postale Minori?**

Il funzionamento del Buono Fruttifero Postale per minori è semplice. Può essere intestato ai bambini già dalla nascita e fino al raggiungimento della maggiore età. Gli interessi vengono calcolati e maturano annualmente fino al compimento dei 18 anni. Tuttavia, il minore o i suoi tutori possono richiedere il rimborso in qualsiasi momento, anche prima di questa data, con il riconoscimento del capitale versato e degli interessi maturati fino a quel momento.

Per quanto riguarda gli interessi, il tasso applicato aumenta con il tempo: più a lungo viene mantenuto l’investimento, maggiore sarà il rendimento complessivo.

---

### **Perché Scegliere un Buono Fruttifero Postale per Minori?**

* **Investimento “sicuro”**: a differenza di altri prodotti finanziari, i Buoni Fruttiferi Postali non sono soggetti alle fluttuazioni di mercato, rendendoli un'opzione stabile e sicura;

* **Rendimento 4% lordo**: anche se i tassi di interesse non sono elevatissimi, la garanzia e la stabilità offerte lo rendono un'opzione particolarmente interessante per chi vuole far crescere i risparmi nel tempo a patto che entriate entro il primo anno di vita del bambino;

* **Tassazione agevolata**: si può contare sulla tassazione agevolata del 12,50% e i buoni sono esenti da imposta di successione;

* **Costi 0**: non hai nessun costo per la sottoscrizione e il rimborso, salvo gli oneri fiscali.

---

### **Come sottoscrivere il buono fruttifero postale dedicato ai minori?**

Sottoscrivere il prodotto è molto semplice. Si fa presso uno degli uffici postali presenti su tutto il territorio nazionale. Bisogna solamente ricordarsi di portare con sé il codice fiscale del minore e dei suoi documenti di identità. È possibile sottoscrivere il buono con importi minimi molto accessibili, il che lo rende adatto a ogni tipo di budget familiare.

---

### **Simulazione**

![Screenshot 2024-09-19 alle 07.15.21.png](https://substack-post-media.s3.amazonaws.com/public/images/ba9cebf7-0268-46f3-b581-67033ef0961f_1504x1308.png)Investo **5000,00 euro** entro il primo anno di età di mio figlio ed ottengo? Esattamente questo. Diciamo che è un ottimo strumento obbligazionario per diversificare anche il suo potenziale portafoglio. A 18 anni poi via, si chiude.

![Screenshot 2024-09-19 alle 07.17.51.png](https://substack-post-media.s3.amazonaws.com/public/images/662b3d6a-b965-447c-a75a-83c7e9fd174d_1160x1452.png)Il **Buono Fruttifero Postale dedicato ai minori** è una scelta a modo suo intelligente per bloccare delle somme di denaro ai minori. La sicurezza dello Stato c’è (incrociando sempre le dita), la crescita degli interessi nel tempo e l'assenza di costi aggiuntivi, rendono questo strumento molto appetibile ma entro il primo anno di età. Successivamente, vista la curva decrescente del rendimento, io andrei sempre verso un acquisto di un ETF a mercato.

Maggiori dettagli [QUI](https://buonielibretti.poste.it/prodotti/buono-minori.html).

*Non sono un consulente finanziario. I miei sono semplici ragionamenti e/o considerazioni sviluppati sulla base di studio personale, da autodidatta e da appassionato. Con il vostro denaro chiaramente fate sempre ciò che volete ma mi raccomando considerate sempre tutti i rischi del caso prima di compiere qualsiasi operazione. Se non ne siete convinti fermatevi. Se volete approfondire studiate prima. Non giocate con i vostri soldi.*

*Questo post è stato interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
> Vuoi fare dei [soldi gratis?](http://soldigratis.mrclaus.xyz/)
> 
>
