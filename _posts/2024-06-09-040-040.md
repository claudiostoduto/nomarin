---
layout: post
title: "040"
date: "2024-06-09 22:07:46 +0200"
excerpt: "14 giorni da papà che ancora devono mettersi realmente in asse. Ma andiamoci piani dai."
categories: []
tags: []
image: "https://substack-post-media.s3.amazonaws.com/public/images/02791725-e2a0-457e-994b-b40cae94e766_900x1600.jpeg"
---
![](https://substack-post-media.s3.amazonaws.com/public/images/02791725-e2a0-457e-994b-b40cae94e766_900x1600.jpeg)Sto imparando a conoscere mio figlio. Mi sto prendendo il mio tempo grazie anche all’aiuto della mia compagna in primis e di tutto il resto della famiglia. Ammetto che ogni tanto mi fa ancora paura toccarlo e fare le cose con lui, però piano piano sto cercando di farmi passare questo terrore. 

## Domotica

Finalmente il mio piano domotico di casa è completo. Mi è arrivata la serratura, il nuovo [Lock Pro di Switchbot](https://amzn.to/4cftAKx). Tempo di configurazione? 4 minuti. Ho preso la versione con l’hub in maniera tale che non dovessi passare tramite il bluetooth ma tramite la rete. In questo modo, essendo il modello compatibile con HomeKit, ho potuto integrare questa funzione direttamente nella Casa di Apple. Altri due minuti ed anche in Google Home era tutto bello che pronto. Ho preferito tenere tutte le applicazioni domotiche sul tablet, il Tab S9 FE, mentre su iPhone solamente HomeKit. Come vi avevo raccontato, avendo la casa condivisa con la mia compagna, è molto più comodo mantenere tutto dentro l’ecosistema di Apple. Io però, mi tengo anche un backup con le alternative. 

Cosa ne penso? Non so più dove sono le chiavi di casa. Finalmente ho trovato un prodotto serio che mi fa stare tranquillo e sicuro e che funziona. Non devo aspettare mille ore perché si connetta, come il vecchio Nuki che avevo provato. Apro HomeKit, clicco e si apre la porta. La configurazione è stata veramente rapida ed intuitiva poi me ne sono dimenticato, sono onesto. Quando si dice un buon prodotto eccoci qui. Vorrei poi migliorare la configurazione di aggancio alla porta magari bloccandola meglio ed inserendo un supporto sotto, ma ormai ci penso a settembre quando tornerò a casa.

## Xiaomi Robot

Niente settimana fantastica a casa. Finalmente è arrivato anche il nuovo robot aspirapolvere. Parlo dello [Xiaomi Vacuum X20+](https://amzn.to/3XlZvEC). Oggettivamente a 399 euro è unico nel suo genere. Ammetto però che nel mio caso c’è un trucco. In pratica avevo un buono di 150 euro avuto dall’apertura del conto di Credité Agricole. Oltre a questo restituito il mio vecchio roborock Q Revo pagato 649 euro a natale. In pratica ho lo stesso prodotto ed anche 400 euro in tasca. Giocata? Alla grande, santo Amazon sempre. 

Era un prodotto che avevo puntato da tempo e che volevo sinceramente provare. Come dicevo prima, le caratteristiche sono le medesime del mio vecchio robot se non per il fatto che non possa farlo passare in una singola stanza ma in tutta la casa. A livello di pulizia, come immaginavo, alla fine siamo nelle medesime condizioni di prima. Anzi abbiamo un’aspirazione persino leggermente più forte, sulla carta. Contento? Moltissimo, specie nell’aver risparmiato. 

Integrazione sempre ottima in Xiaomi Home per cui anche qui con tutti poi gli assistenti virtuali, Siri, Google ed Alexa. E via che all’atto pratico nella nostra quotidianità non cambia nulla. In tasca si invece. 

Volete ridere? Amazon mi ha spedito il pacco due volte. La prima volta, come ormai spesso accade, si era perso grazie a Poste Italiane. E dico io per un prodotto così perdersi non è affatto normale. Fortunatamente ho dovuto attendere solamente pochi giorni e mi hanno rispedito il nuovo che, arrivando dalla Polonia, ci ha poi messo qualche giorno in più.

## iPad vs Galaxy Tab, ancora

Ho preso una decisione, anche figlia del fatto che non voglio più avere mille cose fra le scatole. Al netto della prossima WWDC 2024 che, per me, non darà grandi gioie dal punto di vista dell’iPad, vorrei passare l'estate senza il tablet di Apple. Sono ancora combattuto per tanti motivi oltre a quello sentimentale. Però sto vedendo che, è brutto da dire ma è così, con il Tab S9 FE faccio le stesse medesime cose se non addirittura di più. È il discorso della flessibilità di Android di cui abbiamo già parlato mille e mille volte che, unito al piacere della OneUI di Samsung, rendere il connubio perfetto per questa mia fase della vita.

Anzi aggiungo una cosa che mi sta spaventando tantissimo: in questi tre mesi lontano da casa, rischio di portarmi solamente dietro un prodotto Apple: l’iPhone. Dando via l'iPad e non avendo realmente bisogno del Mac avendo il PC del lavoro per alcune cose, potrei tentare la grande giocata. Chiaramente se sopravvivo a tutto questo tempo, direi che abbiamo un gran bel problema da dover gestire al mio ritorno a Torino. In queste settimane sto sperimentando questo aspetto e… 

Mi sono attrezzato per la cosa che più mi da fastidio: le **cuffie**. Non avere le AirPods non potete capire che fastidio. Per me poi che le uso anche in casa con la Apple TV. Ho dovuto prendere un paio di Redmi Buds 4 Lite di Xiaomi, perfette.

## Mercati

Ora è ufficiale: la **BCE ha tagliato i tassi di 25 punti base**. Ok ottimo, no? No. L’inflazione di contro è persino cresciuta. Siamo passati dai 2,4% del mese di aprile e marzo ai 2,6% attuali. Non bene. 

**Nvidia** poi ha superato Apple tocca di i 3 Mila miliardi di capitalizzazione del mercato. Questo grazie al recente e costante boom degli ultimi anni. Si piazza quindi alle spalle della sola Microsoft nella classifica delle aziende più prestigiose.

![](https://substack-post-media.s3.amazonaws.com/public/images/e4e5f59d-f694-4a9e-9029-ab62f0b9da18_1600x494.jpeg)**Roaring Kitty** colpisce ancora, forse. O meglio lo accusano di aver manipolato il mercato semplicemente mostrando le sue azioni, opzioni e cash in merito a GameStop ancora. Ad inizio maggio aveva fatto schizzare il titolo a +300%. Questa volta però si stanno muovendo i grandi con le accuse rivolte nei suoi confronti che vogliono il suo intento di condividere sui social come metodo di manipolazione del mercato. Non mi trovate d’accordo anche se, con una community come quella su Reddit, a questo punto diventa facile fare soldi in questo modo. Certo va in qualche modo fermata forse, ma alla fine gli aggregatori online non sono belli anche per questo?

## Ciao

Scusate il ritardo, arrivo lungo ma è andata via mia suocera quindi stiamo riprendendo tutti i ritmi del caso con il bambino e non è facile.

Ciao,

Al prossimo weekend.

*Questa newsletter è stata scritta con il mioGalaxy Tab S9 FE.*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
