---
layout: post
title: 43
date: 2024-09-07 08:01:06 +0200
excerpt: Caldo, basta.
categories: []
tags: []
image: https://substack-post-media.s3.amazonaws.com/public/images/e2ce53d0-fa27-4658-b46a-39a9fe89f96a_1024x768.jpeg
---
![9F6275F6-6EE6-44B6-8698-536D98C0D219_1_105_c.jpeg](https://substack-post-media.s3.amazonaws.com/public/images/e2ce53d0-fa27-4658-b46a-39a9fe89f96a_1024x768.jpeg)Sono le 6.30 del mattino quando sto iniziando a scrivere questa newsletter e, credetemi, ci sono già 27 gradi. Non ne posso veramente più di questo caldo. Ho passato l’ultima nottata a sudare come non so cosa perché anche l’aria condizionata ha ceduto e non ha dato segni di rialzo. Io morto. Mio figlio marcio. La mia compagna pure. Non ne possiamo veramente più.

Manca ormai poco e finalmente rientro a Torino. Ammetto che piano piano ora sento la mancanza di casa, delle mie cose, i miei spazi e la mia città. Mi piace tornarci e non vedo l’ora di riprendere in mano “quella mia vita”. Sono carico anche perché oggettivamente ci sono 15/24 gradi lì. Questo lungo viaggio è stato veramente utopico ed una tantum. Non si ripeterà nel futuro, per tanti motivi, e non nego che mi ha segnato ed in parte cambiato. Forse è arrivato quel momento in cui inizi ad apprezzare molto di più determinati aspetti della vita importanti.

---

### La settimana del compro non compro

Non so per quale motivo mi sia presa la “mania” di voler comprare qualcosa a tutti i costi. In negozio da Mediawolrd stavo rischiando di prendere un Pixel 8 Pro a 540 euro. Poi su subito un Mac mini M1 a 350 euro. Poi ho puntato un Watch Ultra 2 a 600. Alla fine non ho comprato nulla, non mi serve realmente niente in questo momento, però rimane il gorilla lì sulla spalla.

Chissà per quale motivo accadono queste cose nella nostra testa. È veramente un mistero. Noia? Forse. Che difficoltà resistere. In tutto questo fra pochi giorni arrivano i nuovi iPhone, iPad ecc ecc

Forse lì cederò. Mi “tocca” quest’anno cambiare Watch, il mio 6 è scoppiato e mio figlio sta iniziando a fargli prendere il volo. Vediamo, potrebbe essere un upgrade interessante oltre che l’unico. Non ho intenzione di cambiare lo smartphone, per l’iPad ho [già un piano](https://www.mrclaus.xyz/p/addio-ipad-2024?utm_source=publication-search) e le mie AirPods per ora vanno ancora alla grande.

Per un secondo stavo per prendere l’iPad Air M2 da Mediworld con la supervalutazione di 100 euro di un vecchio prodotto. Ho un iPad Air 2 rotto che non funziona. Quindi facevo il listino 699 - 100 euro e scendevo ancora a 599. Da qui toglievo ancora i 174 euro che mi davano per il mio Galaxy Tab S9 FE. Dopo una cazziata del mi migliore amico e della mia compagna, ho lasciato perdere.

---

### Amex Blu

Non so per quale motivo mi sta attirando questa carta. Non me ne farei nulla avendo la platino, ma gira e rigira inizio a pensarci ogni giorno sempre di più.

---

### Tesi

È tutto realmente finito.

Ho pagato le tasse.

Ho consegnato l’elaborato approvato e certificato.

Ho avuto conferma che sia tutto ok.

Mi manca solo sapere la data di esposizione ed in cui mi verrà comunicato il voto finale. Ci siamo.

Ancora non ci credo e ne sono completamente emozionato.

Ne ho parlato con il mio psicologo giusto questa settimana post vacanze e mi ha fatto riflettere sul fatto che quindi 2/3 del mio piano annuale sono andati in porto. Il bilancio è già positivo. E questo grande scoglio che mi portavo dietro da tantissimo tempo, in realtà è andato. Ci ho messo più tempo del previsto, più di quanto immaginassi ma nel mentre ho fatto tanto altro e sono cresciuto molto. Un plauso, questa volta, me lo voglio fare anche da solo e non sono uno che si autoloda spesso, praticamente mai. Sono venuto fuori da questa situazione tragica dopo anni persi in giro e ne ho tratto vantaggio, benefico e soprattutto giovamento personale ed in ottica di carriera futura.

![B492E0D8-4CA6-462B-B3A7-3D531592779C_1_105_c.jpeg](https://substack-post-media.s3.amazonaws.com/public/images/174a1384-ab4c-416d-8c82-53d2d447be64_665x1182.jpeg)

---

### Bilancio estivo

Parlando sempre di bilanci, questa estate avevo alcuni obiettivi.

1. Correre quasi tutti i giorni: fallito ❌;

2. Rilassarmi: fallito ❌;

3. Leggere almeno un paio di libri: raggiunto ✅;

4. Contenere il mio peso: fallito ❌;

5. Studiare un paio di argomenti finanziari nuovi: fallito ✅;

6. Prendere in mano questo blog, sistemarlo e dargli una programmazione seria: raggiunto ✅.

Ammetto che il tempo è volato a chiaramente ne traggo che la costanza, come sempre nella mia vita, è un argomento che non mi appartiene. Non voglio avere scusanti ma faceva anche veramente tanto tanto caldo. Non penso di aver mai vissuto un’estate così calda come questa 2024. E nel mentre scrivo questa newsletter, sono ancora in sociali con 34 gradi di cui 25 alla mattina alle 7. A torino invece mi dicono che le temperature sono finalmente scese. Casa dove sei?

---

### Mercati

![Screenshot 2024-09-07 alle 07.04.09.png](https://substack-post-media.s3.amazonaws.com/public/images/8bc4952e-7bec-4e12-aaee-0417d4f234fe_1916x454.png)Direi tutto praticamente nella norma.

Una settimana in cui non c’è stato molto movimento oggettivamente.

---

### Ciao

Buon weekend a tutti e forza Pecco a Misano ❤️

Ci sentiamo, finalmente, da Torino.

*Questa newsletter è stata interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
