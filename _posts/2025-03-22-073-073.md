---
layout: post
title: "073"
date: "2025-03-22 08:01:32 +0100"
excerpt: "Ehi ciao!"
categories: []
tags: []
image: "https://substack-post-media.s3.amazonaws.com/public/images/fa0dc838-b672-428f-abe6-b5d97de953e0_768x1024.jpeg"
---
Come va ragazzi? È passato un po’ di tempo e sono sulla soglia dei **31 anni ormai**. Già. Finalmente un po’ di pace e di stabilità dopo tante settimane di caos.

Come vi ho raccontato su [Telegram](https://t.me/mrclaus_xyz), in questi mesi abbiamo un po’ rincorso tutto e tutti. Non avendo mandato nostro figlio al nido, diciamo che la sua gestione è stata un po’ impegnativa creando non poco dissidi anche in famiglia, purtroppo può succedere. Io mi sono fatto prendere molto spesso dall’ansia, dalla percezione di non farcela ed alla fine invece tutto è quadrato correttamente. Il merito? Della mia compagna e della sua pazienza. Diciamo che ho affrontato un periodo buio che mi sono portato dietro, ed ancora in parte sto facendo, e che accomuna tanti neo papà. È iniziato in realtà dallo scorso gennaio 2024, quando mi dovetti mettere nuovamente in riga sotto vai punti di vista. Oggi piano piano sto “guarendo” e riesco a vedere il mondo con un’ottica diversa.

![07D75FA2-9F93-43CD-969F-FD219BB519F3_1_105_c.jpeg](https://substack-post-media.s3.amazonaws.com/public/images/fa0dc838-b672-428f-abe6-b5d97de953e0_768x1024.jpeg)### Casa v4.

Prima ci sono entrato. Poi ci sono andato a convivere. Poi è arrivato mio figlio. Infine non cambiamo più casa.

Partiamo dal fondo. siamo stati due settimane in ballo con dei lavori che avevamo programmato da novembre e che, a conti fatti,ci hanno permesso di non cambiare finalmente casa. Ero terrorizzato da questa idea credetemi e, soprattutto, di dover fare di nuovo un trascloco, pagare un'agenzia, trovare la casa, gli eventuali lavori ecc ecc ecc.

Insomma non ero a mio agio se non si era capito. Poi negli anni non mi sono mai fermato realmente in un posto, per cui a modo mio non sapevo nemmeno cosa volesse dire "mettere radici". Invece alla fine no. Terminati i lavori eravamo non contenti, di più credetemi. Abbiamo **recuperato lo spazio che ci serviva**. Abbiamo ampliato e sfruttato una cosa che già avevamo e che, con i tassi dell'epoca, ci permette di vivere anche sereni (cosa onn da poco per quanto mi riguarda). Insomma, se non si è capito, siamo contenti davvero.

Ovviamente i soldi spesi sono stati di più di quelle preventivati. Classico di ogni lavoro fatto in casa. Ci sta. Però come dico sempre "è un investimento a lungo termine". Forse uno dei più grossi dopo mio figlio.

![680EE494-E6CB-4E55-95DC-E45B301068BD_1_105_c.jpeg](https://substack-post-media.s3.amazonaws.com/public/images/a7a68762-3207-4aa0-b928-46d083a7f214_768x1024.jpeg)### Nido

Ma voi sapete quanto è palloso scegliere un **nido** per un bambino? Abbiamo commesso un errore di valutazione a gennaio, ne abbiamo parlato. Oggi ci stiamo portando avanti per settembre. Comunque le graduatorie mandano fuori di testa i genitori. Fanno venire un'ansia incredibile. Se ci pensate è paradossale che, a conti fatti, rischiate di non poter entrare in un nido per carenza di posti. Io spero e penso non sia così per noi, anzi. Con ogni probabilità sappiamo anche dove entreremo, però insomma ogni tanto la strizza te la fanno venire ecco.

Casualmente il nido in cui vorremmo che andasse, è davanti al mio liceo. Niente la lacrima è scesa.

---

![IMG_8787.jpeg](https://substack-post-media.s3.amazonaws.com/public/images/4105684c-e5c8-4bc5-ac5e-38ccca0332cd_4284x5712.jpeg)### LA MIA SCRIVANIA

Non potete capire la bellezza di essere qui a scrivere dalla mia **scrivania** finalmente. Mi sono comprato la Markus di IKEA che per me rimane la miglior sedia da ufficio. Ben me ne vogliano tutti, ma questa è LA sedia.

Qualcuno mi ha chiesto come mai questa scelta particolare con i monitor. Personalmente ho voluto fare di necessità virtù come si suol dire. Con una dock thunderbolt, comodissima, devo dire che avere tutto lì pronto ed attaccato non è poi così male anzi. Chiaro è che in questo modo è giusto, oltre che comodo, avere un portatile. Un computer fisso perderebbe non poco senso oltre ad essere molto poco versatile. Tanto che il mio mini PC lo ho spostato al piano superiore collegato alla TV da 65" ma collegato in remoto.

Sono veramente contento della mia postazione, davvero. Ho riutilizzato parte di cose che già avevo oltre che una serie di nuovi acquisti mirati.

---

### Windows 11

Allora sto usando **Windows 11** in maniera più concreta. Oltre al pc del lavoro, anche sul miniPC ho deciso di dargli più chance. Sapete che... Una cosa comodissima è la gestione delle finestre delle varie applicazioni. Comodissima. Nel pc del lavoro mi svolta sempre la gestione delle varie attività. Comodissimo davvero.

Lato "casalingo" invece vi dico che per un uso basico va benissimo. Poi però mi scontro con il mio ecosistema che ruota intorno ad Apple e che quindi si porta dietro tantissime automazioni ormai consolidate. Se non fossi nel mondo Apple, ammetto che insieme alla suite di Google potrebbe essere la mia scelta.

---

### Ho comprato un altro Homepod.

Conscio di aver rivoluzionato la casa, ho voluto aggiungere un terzo **Homepod**. Trovato ad un ottimo prezzo su [Subito.it,](http://Subito.it) comodissimo con Tutto Subito, ne ho preso un altro bianco per il salone in maniera tale da andare a coprire anche questa stanza. Quello che avevo sul mio comodino, lo sto sfruttando per l'Apple TV della camera da letto. Perdonatemi, ma una volta che ti abitui al suo suono, ascoltare un film o una serie con le casse integrate della tv ti fa sanguinare le orecchie. Se avete una Apple TV, comprate un Homepod come sistema di diffusione audio.

---

### Mercati

![mercati.jpg](https://substack-post-media.s3.amazonaws.com/public/images/dee82886-6642-401a-a972-66b557d246f4_1280x800.jpeg)Io ho comprato. Tante quote del mio **ETF**. Il mercato è impazzito causa **Trump**. Il mio auto PAC deve crescere, non mi interessa.

Nel mentre ho iniziato, anzi ho riattivato il versamento sui Fondi Pensione di Allianz. Si li porterò avanti sia il mio che quello di mio figlio.

*Non sono un consulente finanziario. I miei sono semplici ragionamenti e/o considerazioni sviluppati sulla base di studio personale, da autodidatta e da appassionato. Con il vostro denaro chiaramente fate sempre ciò che volete ma mi raccomando considerate sempre tutti i rischi del caso prima di compiere qualsiasi operazione. Se non ne siete convinti fermatevi. Se volete approfondire studiate prima. Non giocate con i vostri soldi.*

---

### Ciao

Buon weekend ragazzi, fate i bravi.

> *Questa newsletter è stata interamente scritta dal mio [MacBook Air M1.](https://amzn.to/43NgqRQ)*
> 
> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
