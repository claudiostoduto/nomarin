---
layout: post
title: "Substack, io scendo qui. Addio"
date: "2026-02-19 10:10:00 +0100"
excerpt: "Ho rifatto il blog da zero, non volevo più Substack con tutti i limiti del caso."
categories: [Crescita personale]
tags: [blog, Jekyll blog]
image: "https://res.cloudinary.com/dtnbbyjaq/image/upload/v1771492745/xkdoxostn4hjg0iwcpvj.png"
---

![](https://res.cloudinary.com/dtnbbyjaq/image/upload/v1771492873/o8hcrm7uwajeew0y99i3.png)


Dopo tanto tempo sono riuscito a rimettere mano al blog ed al sito in maniera decisa. Dopo gli ultimi avvenimenti, ho deciso di lasciare da parte **Substack** in maniera quasi definitiva per tornare ad avere qualcosa di mio e di più personale. 

Come mio solito però non mi sono limitato nel fare le cose in maniera semplice e lineare. Mi sono voluto complicare un po’ la vita (visto che già ho un sacco di tempo per fare mille cose?). 

Prima di tutto mi sono interrogato su cosa volessi davvero. La risposta è stata quasi fulminea: una struttura sulla mia presenza online che potesse essere a compartimenti. Cosa intendo con questo? Andare esattamente in contro tendenza rispetto a quanto fatto negli ultimi 2/3 anni dove invece avevo accentrato tutto in un’unica piattaforma, Substack per l’appunto. Volevo qualcosa di statico. Impatto zero in termini di costi, se non il dominio, e zero manutenzione varia. Insomma il mondo di Jekyll mi stava nuovamente richiamando. 

Così mi sono messo lì, grazie anche a ChatGPT Plus, di cui vi parlerò poi perché mi ha fatto veramente tanta paura, ed in una mattinata ho ricreato tutto.

![](https://res.cloudinary.com/dtnbbyjaq/image/upload/v1771492873/o8hcrm7uwajeew0y99i3.png)

Vi presento finalmente **il mio blog** [Nomarin](https://nomar.in/). Si ho ripreso un vecchio nome, un vecchio logo ed una vecchia idea che avevo accantonato tanto tempo fa. Qui troverete i miei pensieri di ogni genere. Ho trasferito parte del vecchio blog in maniera tale da non perdere proprio tutti i contenuti. È sicuramente un nuovo inizio nonché la volontà di portare un po’ di vecchio e sano blog di un tempo. 

Ho creato una sezione Argomenti ed un Archivio. La prima per inserire le categorie a cui magari vi volete rifare. La seconda invece suddivisa per anno, bellissima secondo me visto che da anche uno storico. In più c’è una funzione di ricerca interna semplicissima.

![](https://res.cloudinary.com/dtnbbyjaq/image/upload/v1771493021/h7flbsovs18f8oyai8dz.png)

![](https://res.cloudinary.com/dtnbbyjaq/image/upload/v1771493028/gcgmbxcxxjv4dax8nfrt.png)

Ma non finisce qui. Ho reindirizzato il **dominio** [Mrclaus.xyz](Mrclaus.xyz) ad una pagina statica. Qui trovate quello che faccio in continuo aggiornamento. Non lo voglio tenere come blog ma come aggregatore di me stesso. Quindi non troverete pagine o blog post, solo una presentazione rapida con i vari link a contatti e/o progetti.

![](https://res.cloudinary.com/dtnbbyjaq/image/upload/v1771492745/xkdoxostn4hjg0iwcpvj.png)

Ancora? Sì. Le idee non mi mancano, a differenza del tempo. Vorrei a questo punto costruire anche qualche cosa in merito a **Chronodaddy** e poi chi lo sa. 

Grazie a ChatGPT. Si lo ammetto ragazzi. Mi ha semplificato non poco la vita e mi ha permesso di andare come un fulmine nella realizzazione di queste piattaforme. Questo, per me, è un uso sensato e corretto dell’intelligenza artificiale. Poi chiaramente ognuno la pensi come meglio crede, ci sta.

 

