---
layout: post
title: 'iPhone 15 Pro Max: prime impressioni'
date: 2023-09-25 08:08:33 +0200
excerpt: Venerdì scorso ho fatto finalmente un Day One dopo tanti mesi e dopo un weekend
  di utilizzo vi posso dire come mi sono trovato in questi primi giorno con iPhone
  15 Pro Max.
categories: []
tags: []
image: https://substack-post-media.s3.amazonaws.com/public/images/4fe22bcb-03e6-4eb8-80d1-33b00586340a_3014x3550.jpeg
---
![](https://substack-post-media.s3.amazonaws.com/public/images/4fe22bcb-03e6-4eb8-80d1-33b00586340a_3014x3550.jpeg)Partiamo dal fatto che trovarlo è stata un’impresa. Si perché questo iPhone 15 Pro Max non voleva saperne di arrivare dal sottoscritto. In un primo momento avevo fatto l’ordine su [Amazon](https://amzn.to/3RAPgK4), non perché non mi fidassi di Apple, quanto per comodità. Passano i giorni e le ore ma nessun addebito, nessuna notizia della consegna e telefono sempre lì fermo tra gli ordini. Poi di colpo arriva la mail con la consegna prevista per oggi, 25 settembre data in cui esce questo articolo, pur avendo fatto l’ordine praticamente subito. Dentro di me ho detto che tanto non sarebbe stato così, Amazon (come sempre) avrebbe anticipato. Era solo una data generica massima in cui poter ricevere il telefono. Invece no, zero. Venerdì mattina alla fine mi attivo in fretta e furia e riesco, di fortuna, a trovare il modello che volevo: **iPhone 15 Pro Max 256 GB colore Titanio naturale**.

### Il primo impatto

Io ero veramente dubbioso sul modello per via del peso e delle dimensioni. Avevo letto dei passi enormi in avanti fatti da Apple in tal senso, ma non pensavo realmente di trovarmi davanti un telefono del genere. Vi dico questo perché lo scorso anno feci una classica plusvalenza su un iPhone 13 Pro Max che, per quei pochi giorni di uso, mi era sembrato veramente un mattone in tutti i sensi. Sbilanciato, scomodo e spigoloso senza motivo. Qui invece saranno stati i bordi nuovi più smussati, il titanio stesso ma soprattutto un bilanciamento migliore, mi è sembrato da subito un prodotto differente. Vi dico che quasi quasi non sento la differenza dimensionale con il mio vecchio 13 Pro, che oggi mi sembra più che mai un giocattolino. Sebbene poi sia veramente limitata la differenza delle cornici, a discapito di quanto ci vuole vendere Apple, quel poco secondo me fa la differenza. Sempre in comparazione con i vecchi modelli Pro Max, sembra di avere uno smartphone più compatto. Il Galaxy S23 Ultra che ho qui in casa in confronto è più grande nonché scomodo da utilizzare nonostante si stia parlando di un telefono appartenente alla stessa categoria dell’iPhone Pro Max e con solamente 0.1” di differenza nella diagonale del display.

![](https://substack-post-media.s3.amazonaws.com/public/images/30814c62-2b0b-4a3d-aa8d-6b1dadcb292b_3022x3474.jpeg)Sono una persona che conta tanto sul primo impatto. Qui è stato fatto centro a pieno.

## Il 5X

Che fai, la grande novità è la nuova fotocamera 5X e non la vuoi provare? Ovviamente. Ammetto che è veramente tanto, ma tanto divertente scattare con questa lente. Riesci a trovare degli angoli di scatto e delle scene che con la camera principale non immagini nemmeno. La

Vi lascio degli scatti.

![](https://substack-post-media.s3.amazonaws.com/public/images/77b1c6c6-edd4-4e80-b9c6-1cb808a88414_4104x5472.jpeg)![](https://substack-post-media.s3.amazonaws.com/public/images/10a2aebb-dfcd-4d6b-ae22-18894ecf38bd_3024x4032.jpeg)![](https://substack-post-media.s3.amazonaws.com/public/images/e6f2cea7-fee7-419d-9586-66d45d1faa14_3024x4032.jpeg)![](https://substack-post-media.s3.amazonaws.com/public/images/490c92e9-d89b-4f43-b3c9-20790dd09f81_3024x4032.jpeg)Vi lascio invece gli esempi di scatto con tutte e tre le camere:

![](https://substack-post-media.s3.amazonaws.com/public/images/5be6b14f-8e89-465f-a200-c9d28199ab38_5712x4284.jpeg)![](https://substack-post-media.s3.amazonaws.com/public/images/4f705d62-6fec-471a-807b-38ca7e9e336f_4032x3024.jpeg)![](https://substack-post-media.s3.amazonaws.com/public/images/45ec7eb2-216c-4052-b6b7-a77f7945b9d5_4032x3024.jpeg)![](https://substack-post-media.s3.amazonaws.com/public/images/71881631-53dc-41ee-bacb-aef5ba6c968e_4032x3024.jpeg)**Ammetto che Apple qui ha fatto dei passi in avanti.** Ve lo dico avendo provato i vari Pixel delle ultime generazioni ed anche i “camera Phone” come vengono chiamati usciti sul mercato in questi mesi. C’è molto lavoro computazionale dopo lo scatto e questo lo si nota subito non appena scarichi le immagini sul PC e le visioni su uno schermo più grande. Non noto perdita di definizione con questo 5X anzi. Mi sta soddisfacendo non poco lo ammetto.

## Il resto

Bellissimo il colore Titanio Naturale, secondo me è quello che va comprato.

iOS 17 sembra migliorato a livello di stabilità rispetto al predecessore e le piccole chicche software qui fanno la differenza.

Batteria ancora incommentabile. Devo darle tempo. Ad oggi vi dico che limitando all’80% la ricarica arrivo sereno a sera senza problemi con il mio uso.

256 GB non necessari per me, ma Apple è furba e sa già che così facendo i prossimo iPhone lo comprerò di questo taglio.

---

Ci sentiamo nei prossimi giorni per capire se è *il solito iPhone* o se quest’anno c’è qualche cosa in più.
