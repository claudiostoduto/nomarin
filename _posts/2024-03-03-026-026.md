---
layout: post
title: 026
date: "2024-03-03 10:43:05 +0100"
excerpt: Pioggia e tanta pioggia a Torino, finalmente.
categories:
categories: []
tags:
tags: []
image: "https://substack-post-media.s3.amazonaws.com/public/images/95f8f59b-9a20-4c8d-b847-606bfc62e06b.heic"
---
É il classico weekend da casa. Piove qui a Torino ed il mio umore però è migliore del tempo in questione.

![IMG_2324.heic](https://substack-post-media.s3.amazonaws.com/public/images/95f8f59b-9a20-4c8d-b847-606bfc62e06b.heic)Sto scrivendo di sabato pomeriggio questa newsletter dopo che ho passato una bella giornata con i miei suoceri. Ripenso al fatto che non sempre si riesce ad avere un buon rapporto con tutta la famiglia e che spesso proprio i suoceri non siano la parte più vicina a te. Invece no, ammetto di essere fortunato anche in questo e di aver trovato altre due persone fantastiche. Una cosa che mi è piaciuta un sacco? Mangiare a casa tutti assieme anziché andare fuori a pranzo in un ristorante a zonzo. Cucinare invece per tutti e mettere tutto poi in ordine mi ha fatto super piacere.

## Famiglia

È la parola della settimana visto che durante questo weekend avremo a disposizione quasi il 100% della famiglia della mia compagna qui a Torino. Sono sempre in difficoltà in queste cose perché alla fine mi piace stare in compagnia tanto quanto alla fine ami l’essere solitario. Ho bisogno sempre dei miei spazi e della mia zona di comfort. Non perché stia male, tutto il contrario non mi fraintendete. Diciamo che non sono uno che ama le domeniche con tutti i parenti da nord, sud, est ed ovest. A me piace stare nel mio, ma capisco che ovviamente bisogna anche saper fare l’opposto e godersi tutti quanti. Ci sta.

## Libertà

Ammetto che si tratta della prima vera settimana in cui non ho niente da fare. Ho realmente finito tutto ciò che dovevo ed anzi nei prossimi giorni mi potrò persino godere qualche giorno da solo in casa con il cane. Ne approfitto per staccare un po’ la spina e godermi la situazione qui a casa. Mi mancava tutto questo lo ammetto, specie quando poi lo spazio che condividi è molto piccolo. Probabilmente, sostengo questo da mesi, avessi avuto una stanza mia per le mie cose, lavorare ed un mio spazio, questa “sofferenza” domestica l’avrei patita di meno. Di contro però vi dico che da quando ho ceduto la mia scrivania a favore della famiglia operando solamente con computer portatili, tablet e nessun monitor o postazioni fisse, mi sento anche molto meno vincolato con me stesso. È una situazione di loop lo ammetto, però notando proprio quest’ultima mi sono accorto che in realtà non è poi così male.

## Galaxy Tab A9

Mi sono innamorato di questo piccolo tablet, non posso dire altro. Lo uso ormai costantemente da un paio di settimane abbondanti tanto che mi sono arrivate pure le Galaxy Buds FE in omaggio. Spoiler, mica male. Tornando al tablet la mia idea in testa era quella di prendere un Kindle. Mi sono poi però detto vale la pena spende 99 euro per il solo e-reader di Amazon quando con 20 euro in più posso fare qualche cosa in più? A breve, con un bimbo in arrivo, ammetto che non sarà semplice da gestire il tutto per cui un prodotto che mi permetterebbe anche di fare qualche cosa in più non lo disdegnerei. Ma poi le dimensioni… ragazzi che figata. Sta nella tasca della giacca e via. Ho messo dentro una bella Microsd da 128 GB così i suoi 64 di base sono belli che saturabili. Perfetto. Libreria di Spotify offline in caso di emergenza, qualche video di serie che sto seguendo e giù tutti i libri dall’applicazione Kindle. Ci sono dei difetti chiaramente. Il display è un semplice HD e la risoluzione la si nota se la paragono al mio iPhone o iPad. Però, per il suo uso a me sta bene. Stesso discorso sulle prestazioni dove, va detto, si comporta bene anche con due applicazioni aperte. Tuttavia se mettete un video in PiP e fate altre lì c’è il collo di bottiglia.

![IMG_2365.heic](https://substack-post-media.s3.amazonaws.com/public/images/7ed6ce8f-745c-4b1e-bf6b-b7bc30cdc920.heic)Ammetto che sto provando a scrivere una recensione sul prodotto. Non mi ricordo più come si fa ed allo stesso tempo non ne sono più capace. Questo mondo non mi manca, ma mi piace raccontare della tecnologia quando trovo qualche cosa che mi aiuta.

## I mercati

![Immagine.heic](https://substack-post-media.s3.amazonaws.com/public/images/edba58a1-dac6-413b-af00-431677467215.heic)Niente si parla solo di BTC. Ragazzi sta volando e che se avete avuto il fegato di buttarci sopra qualche cosa nei mesi scorsi, complimenti. Godetevi un pelo di frutti della situazione attuale. Io come sempre, essendo un mercato non speculativo ma di più, preferisco comprare e poi vendere subito. Questo non è un asset che devo mantenere lì fermo e pronto per staccare chissà quale dividendo o altro (che non esiste ovviamente). È speculazione. Per cui andiamo, vendiamo ed al limite ricompriamo in una seconda run. Stop.

## Ciao

Puntata scarna, ma è stata una settimana finalmente leggera. Credetemi.

Ciao ragazzi,

Buona domenica ❤️

*Questa puntata è stata interamente scritta con un [iPad Air M1 di quinta generazione](https://amzn.to/435yExx) su [Apple Notes](https://www.mrclaus.xyz/p/apple-notes-e-troppo-sottovalutato).*
