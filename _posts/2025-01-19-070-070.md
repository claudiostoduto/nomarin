---
layout: post
title: 56
date: 2025-01-19 08:15:47 +0100
excerpt: Collezione finita?
categories: []
tags: []
image: https://substack-post-media.s3.amazonaws.com/public/images/370cba3d-31bf-4b6f-bd0c-3e2334fb7214.heic
---
![IMG_6805.heic](https://substack-post-media.s3.amazonaws.com/public/images/370cba3d-31bf-4b6f-bd0c-3e2334fb7214.heic)Arrivo da una settimana devastante. Le malattie colpiscono anche i nonni e quindi ci siamo dovuti nuovamente riorganizzare con degli orari non compatibili. Ci siamo ammazzati ma siamo sopravvissuti, alla fine. Non è per nulla stressante fare il genitore, no no no.

## La paura

Ammetto che avevo paura. Non sono bravo a gestire le cose di fretta e questa settimana avevo i minuti sempre contati. Era tutto perfettamente sincronizzato ed anche un solo minuto di ritardo crea un problema generale.

Avevo paura di scordarmi sempre qualcosa. Correre con un bambino o ricordarmi tutto non è facile. Forse dovrei adottare una strategia diversa. Chiaro che per me è tutto più complesso non avendo vissuto un periodo di calma come quello invece della madre, di contro però quando ti tocca ti tocca ed io sono felice di rimboccarmi le maniche. Ammetto di capire però e di avere il terrore di quei racconti di genitori che si scordano tutto. Ci sono quelle cose che ti passano di mente così. E….

Io veramente questa settimana me la sono fatta sotto. Una volta ho sbagliato, ho lasciato il cane senza faldone ed acqua fresca ahimè.

---

## Collezione SEIKO finita?

![IMG_6925.heic](https://substack-post-media.s3.amazonaws.com/public/images/38b27fc1-0df3-4d3e-a31e-81f78c1a802b.heic)Forse ci siamo. Mi mancherebbe un 62Mas. Voi cosa dite? Mi piacciono veramente tanto. Gli ultimi arrivi, il GMT, l’Alpinist e l’Explorer, sono veramente degli ottimi pezzi. Se penso che poi praticamente tutti e tre assieme mi sono costati nulla… direi che con SEIKO potrei aver finito. Mi manca un 5 Sport simil Ocenastar in arrivo, ma temo che si sia perso. speriamo di no. Nel caso, sì quella casella vuota la dovrò riempire. Non so con cosa avendo praticamente i maggiori modelli, forse con un 62 Mas. Ho provato a trattare un SKX 007, ma siamo sui 200 euro almeno, sperando di trovarlo originale,e poi sarebbe stato simile per tanti aspetti al mio 5 Blu. Ho desistito. Forse un King Seiko? Ci ho pensato, magari direttamente dal Giappone. Perché no. Vediamo.

Seiko must brand, per me.

---

### I mercati

![Immagine.heic](https://substack-post-media.s3.amazonaws.com/public/images/911f5ac4-7375-44f8-aae0-6b8b244f6e8e_1670x611.heic)La notizia della settimana è stata sicuramente l’acquisto di 11 Bitcoin da parte di Intesa Sanpaolo. Vuol dire tanto per noi e per il panorama bancario italiano. Forse potrebbe realmente arrivare una svolta. Certo la mossa di Intesa è difficile da capire se non per delle future operazioni e/o capirne il proprio asset. Però diciamo che è una mossa. A questa risponderanno, secondo me, tante altre banche nel medio periodo e questo sicuramente gioverà a Bitcoin. Ammetto che forse ora più che mai iniziano realmente a prudermi le mani in tal senso ecco.

Per il resto, come vi avevo anticipato, siamo nel pieno dell’[effetto gennaio](https://www.mrclaus.xyz/p/effetto-gennaio-di-cosa-si-tratta).

*Non sono un consulente finanziario. I miei sono semplici ragionamenti e/o considerazioni sviluppati sulla base di studio personale, da autodidatta e da appassionato. Con il vostro denaro chiaramente fate sempre ciò che volete ma mi raccomando considerate sempre tutti i rischi del caso prima di compiere qualsiasi operazione. Se non ne siete convinti fermatevi. Se volete approfondire studiate prima. Non giocate con i vostri soldi.*

---

## Ciao

Alla prossima settimana.

Consiglio? Ascoltate *In Fuga*, il nuovo podcast di Chora su Matteo Messina Denaro. Io me lo sono divorato la mattina in auto. Bellissimo. La mafia è sempre stato un argomento che catalizzava la mia attenzione e questo breve prodotto mi è veramente piaciuto moltissimo.

Al prossimo we.

> *Questo post è stato interamente scritto dal mio [iPad Air M1.](https://amzn.to/48ar3jI)*
> 
> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
