---
layout: post
title: 032
date: "2024-04-13 11:45:26 +0200"
excerpt: Quel sabato che non sa di sabato ma va bene lo stesso
categories:
categories: []
tags:
tags: []
image: "https://substack-post-media.s3.amazonaws.com/public/images/0458f251-0d16-42b8-8692-947cf57ed29e_960x540.jpeg"
---
![qui-ed-ora-per-atleti-1.jpeg](https://substack-post-media.s3.amazonaws.com/public/images/0458f251-0d16-42b8-8692-947cf57ed29e_960x540.jpeg)Ormai per me è un conto alla rovescia costante. Mio figlio ancora non si vede, ma di contro il tempo sta viaggiando rapidamente. Poi quando mi fermo però resta tutto immobile e passa lento come non mai. Poi riprendere a girare rapido. Insomma, le montagne russe ancora non sono finite, ovviamente.

## Terzo trimestre

Ecografia del terzo trimestre che procede per il meglio. Il bimbo è sopra il 60 percentile di crescita, quindi parecchio. Specie se poi consideriamo che la mamma è alta 1,60 metri. Però, ad oggi, si prospetta ancora un parto naturale e non cesareo nonostante le dimensioni.

In settimana mi hanno chiesto se fossi terrorizzato ed un po’ tutti sono rimasti spiazzati dalla mia risposta: si, assolutamente. Lo dico con cognizione di causa e con molta sincerità. Non so se sarò in grado di affrontare tutto questo ed è chiaro che in un contesto come quello dell’essere genitore siamo tutti novizi, tranne che con il secondo ed eventuale figlio.

Non capisco, è così strano avere paura? Non siamo nati genitori ed anzi molti di noi nemmeno magari sono in grado di esserlo. Ma la società ci spinge per forza in quella direzione. Io volevo diventare padre, da tempo nel mio subconscio. Con il cane il desiderio è aumentato. La mia compagna anche. Ma è chiaro che, essendo la prima volta, tutti e due siamo a modo nostro spaesati.

## Attualizzare

Nell’ultima seduta con il mio psicologo, mi sono ritrovato a parlare di un grosso problema che ho: attualizzare. Non sono in grado di prendere in mano la situazione e vederla allo stato odierno. Io guardo sempre al futuro. Vi faccio un esempio: non ho comprato casa per avere un tetto sulla testa, ma per continuare ad impegnarmi nel mio lavoro. Non so se ho reso l’idea. Il discorso ve lo posso estendere su tutto. Questa cosa, ora che me ne sono reso conto e che ne ho parlato apertamente, mi fa incazzare come una bestia. Non potete capire.

Io non perseguo un obiettivo, il contrario. Prima agisco e poi lo raggiungo.

Qual è il contro della situazione? Signori uno ed uno solo: non prendere in considerazione le conseguenze e, vi posso dire, che le cazzate le ho fatte per questo motivo qui. Tornando al paragrafo di prima, sto per diventare papà e per alcuni aspetti ho paura. Questo però non mi ha impedito di fare cazzate e senza pensare alle conseguenze di non veder magari crescere tutto quello che ho costruito in questi ultimi due anni.

Chiaramente è una cosa che a 30anni forse non dovresti forse aver ben chiara, ma io arrivo sempre tardi su tutto. Ormai mi conosco.

Gioco un altro gioco adesso. Faccio riferimento al diventare padre e trasmettere dei valori. Ogni mia azione ora la pondero sulla base degli insegnamenti che potrei dare e/o fare. È una bella sfida sicuramente, oltre che un grande onere.

![IMG_0159.jpeg](https://substack-post-media.s3.amazonaws.com/public/images/4e112516-a4d7-490b-b490-f77ea782dc56_1280x889.jpeg)## Very Mobile

Ritorniamo a parlare di **Very Mobile**, già. Ho fatto una cavolata, che un po’ mi sono cercato con le mie stesse mani. Sul mio numero secondario, avevo una promozione di CoopVoce con minuti e messaggi illimitati a 9,90 euro al mese. Ok, cosa c’è di strano? Che il traffico internet era anch’esso illimitato. O meglio limitato alla soglia “congrua” dei 500 GB ma potenzialmente illimitato. Era veramente ottima e me la portavo avanti da un paio di anni. Unico neo, giusto, di CoopVoce è che se ti dimentichi di ricaricare e passano più di 30 giorni dall’ultimo non rinnovo della promozione viene disattivata e tu la perdi. Io me ne sono completamente dimenticato ed a quel punto mi son detto che non c’erano tante speranze. Ho provato lo stesso un giro al numero verde, ma… niente è andata. Un bel peccato, mi sarebbe piaciuto mantenerla anche se oggi 10 euro al mese per un cellulare secondario iniziano ad essere tantini.

Mi sono quindi guardato attorno ed avevo in testa una ed una sola cosa: pagare il meno possibile fra promozione ed upfront per sim ed attivazione. Volevo passare ad Iliad, ma alcuni dei punti prima citati erano veramente bloccanti per me. Per fare la promo da 7,99 euro al mese avrei dovuto spendere circa 20 inizialmente. Non mi andava. Provenendo però da CoopVoce avevo la strada abbastanza spianata potendo fare un po’ il gioco che volevo con chiunque ed avendo delle promozioni molto scontate e vantaggiose. Guardo ho-mobile, ma niente di entusiasmante. Guardo su WindTre e vedo la Giga Full a 10,99 euro al mese con tutto illimitato e mi dico che forse forse… Salvo poi vedere i costi di attivazione. A quel punto vado  anche su Very Mobile, l’operatore virtuale di WindTre. Lì vedo questa promo: minuti e messaggi illimitati e 200GB di traffico a 5,99 euro. Che faccio a quel punto? Non ne approfitto? Chiaramente mi ci fiondo anche perché erano previste varie promozioni connesse fra cui: spedizione, attivazione e sim gratis. Oltre a questa c’era anche un mese di ricarica in omaggio. Quindi a conti fatti ho speso “solamente” 5,99 euro e sarei stato almeno tranquillo per i prossimi 60 giorni, non male. Ho ridotto la spesa di quella sim di quasi il 50% per cui, essendo secondaria, non è male. A conti fatti poi ora possiedo tre sim di tutti e tre i grandi operatori italiani: Tim, Vodafone e WindTre.

![Immagine.heic](https://substack-post-media.s3.amazonaws.com/public/images/55abf283-6983-4309-aadf-914d5f63d225.heic)Ciao eSIM

Mi collego ancora a questo argomento perché ho preferito fare una grossa differenziazione nel passaggio a questo operatore. Ho mollato una eSIM con cui non avevo mai realmente avuto problemi per tornare ad una classica SIM tradizionale e fisica.

I motivi sono i seguenti:

1. Very Mobile, come WindTre, ha una gestione delle eSIM pessima. Nel caso di cambio telefono, dispositivo o altro devo richiedere un nuovo codice QR che spesso tarda non poco ad arrivare ed è figlio di un’operazione scomoda, faticosa e che spesso passa dal call center da cui non comprendono mai niente (spero vivamente sia cambiato qualcosa);

2. Essendo un numero secondario, vorrei poterlo usare con tutti i prodotti che acquisto senza limitarmi per forza all’uso di una eSIM di ultima generazione. Ad esempio il Redmi Note 13 5G che avevo preso qualche settimana fa e che mi era piaciuto moltissimo, non lo potevo usare con i miei due numeri proprio per questo motivo qui.

La concorrenza, perché no?

* Iliad: costo di upfront fra attivazione e SIM elevato, per l’uso di questo numero;

* Fastweb Mobile: rete che non mi aveva entusiasmato in precedenza, si 5G ma pacchetto complessivo poco concorrente a livello di prezzo;

* TIM: promozioni esose e già numero primario con medesimo operatore;

* Vodafone: promozione interessante a 9,99 euro a cui avrei abbinato anche un bel Pixel 7a a 4,99 euro al mese, ma troppo costi di adesione fra attivazione, ricariche e via dicendo;

* Ho-Mobile: a parità di prezzo, 100GB di traffico in meno;

* Spusu Mobile: sincero era una grande alternativa, specie con la promozione a 300 GB di riserva, ma anche qui 9,99 euro di upfront anche con la eSIM.

## I mercati

![Immagine_1.heic](https://substack-post-media.s3.amazonaws.com/public/images/cf9a729c-2288-468d-ba22-a579e94d9fcd.heic)La settimana scorsa avevamo commentato il fatto che i tagli sui tassi non avvenissero nel breve periodo, ma… Provate ora a comprare casa. Lo dico perché in famiglia io ho la mia compagna che ha questa possibilità ed in questo modo abbiamo dato un occhio che ci sono anche tassi al 2,4% in giro. Ok non è una situazione idilliaca, ma inizia ad essere molto più congrua a qualche anno fa rispetto ai mesi passati.

Un occhio ad immobiliare…

## Ciao

Ragazzi al prossimo we e forza Ducati ❤️

Ciao,

Claudio

*Questa newsletter è stata interamente scritta dal mio [iPad Air M1.](https://amzn.to/43NgqRQ)*

*Iscrivetevi al **[canale Telegram](https://t.me/mrclaus_xyz) per non perdervi nulla.***
