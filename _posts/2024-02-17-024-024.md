---
layout: post
title: 20
date: 2024-02-17 09:01:12 +0100
excerpt: Ritenta e spera di esser più fortunato
categories: []
tags: []
image: https://substack-post-media.s3.amazonaws.com/public/images/a4d56c06-67db-416a-892c-1b218e01722d_768x1024.jpeg
---
Se la settimana scorsa era da KO tecnico, questa non è da meno. Ho preso due sberle in ufficio che ancora mi fanno male. Non sono state da lezione, quanto invece un’umiliazione, una botta di morale al contrario e, soprattutto, hanno minato la mia serenità di questi giorni.

![3166A444-60B2-48D5-A896-4A94F321C939_1_105_c.jpeg](https://substack-post-media.s3.amazonaws.com/public/images/a4d56c06-67db-416a-892c-1b218e01722d_768x1024.jpeg)Non è sicuramente facile convivere con sé stessi, però ognuno di noi cerca di trovare il modo di poter andare avanti e vivere la propria vita nel migliore dei modi. Io sono in una fase completamente sconclusionata della mia vita in cui stanno succedendo tantissime cose con una velocità pazzesca e che, a volte, mi spaventano. Pensavo di essere in grado di poter affrontare tante cose invece mi sono reso conto di quanto io faccia difficoltà ad accettare i cambiamenti. Ho bisogno della mia stabilità, della mia serenità e della mia acquisita facoltà di stare tranquillo. Sia chiaro mi piace cambiare, ma in questi ultimi anni sono successe talmente tante cose che ad oggi un minimo di stabilità non mi farebbe male anzi. Poi sono arrivato ad un punto ed ad un momento della mia vita in cui anche il mio corpo chiede per primo proprio questo.

## Il deficit dell’attenzione

Non mi è stato diagnosticato ma… Ormai ne sono più che convinto. Ho fatto varie ricerche ed ho esaminato non pochi studi in merito e rientro in moltissimi aspetti. Oltre questo ho una soglia dell’attenzione che praticamente è pari allo 0. Sono annoiato nel fare praticamente quasi ogni cosa e non trovo gioia nel realizzare, fare e/o produrre qualcosa per me stesso da diverso tempo. La mia vita ormai è un costante obiettivo da raggiungere. Il problema è che raggiunto uno, lo sostituisco poi con un altro subito pronto. È una rincorsa. In più, giusto per fare un altro esempio, non riesco a godermi una serie TV da tempo. Ormai è tutto molto futile e superficiale e non riesco ad apprezzare grandi capolavori e grandi show che mi mancano come un tempo. La mia vita è sicuramente cambiata con non poche novità in questi anni, ma questo non è un periodo di adattamento. Sento in qualche modo che la mia conoscenza, la mia volontà di sapere, conoscere e scoprire si sta piano piano spegnendo. Non trovo stimoli. Non trovo, ormai da tempo, fonte di ispirazione per qualche cosa di nuovo. Mi distraggo subito e senza un reale motivo apparente ed ho smesso di provare gioia.

È indubbiamente un grosso problema questo. Una cosa che vorrei risolvere prima di vedere mio figlio giocare con l’altro peloso della famiglia.

Sapete quando ho visto un minimo di luce? Qualche giorno fa. Avevo dovuto lasciare il mio cane ai miei genitori per fare delle visite con la mia compagna ed essendoci a casa il decoratore non poteva rimanere il cane con lui che dipingeva. Ritorniamo dalle visite e raggiungo mio padre che stava facendo una passeggiata con Coco lungo il fiume. Non mi avevano ancora visto loro due quindi io li osservavo da dietro. Ho visto mio padre gioioso e mai così tanto amorevole. Non lo è mai stato con me o mio fratello, che io ricordi. Lì, in quel momento, mi sono sciolto ed ho gioito. Solo ora che però lo ho messo nero su bianco in questa newsletter sto riapprezzando il tutto ricostruendolo nella mia testa. Magari lo uso come elemento di partenza, magari.

## La morte

Si è quell’argomento di cui tutti non vorremmo mai parlare, ma sfido chiunque di voi a non dirmi che almeno una volta nella vita non ci abbia pensato. Questa settimana ammetto che mi sono svegliato varie volte di soprassalto con quel pensiero durante la notte. Non ne comprendo il motivo. Paura? Sicuramente e, ad oggi e per fortuna, non ho ancora avuto modo di affrontarla. Ci rifletto, ci penso ogni tanto ma poi vado in ansia ed iperventilazione. La mia compagna mi chiede che succede ed io mento sempre spudoratamente per vergogna. Ma sa, a modo suo.

Ne ho parlato qualche mese fa anche con lo psicologo. Mi ha riportato che è normale con il nostro subconscio, specialmente nei periodi in cui lo stress è molto elevato. l’importante è non passare il limite di pensiero e sfociare in qualche brutto gesto. In quel caso, bisogna farsi realmente aiutare.

Cosa succederà dopo? Cosa faremo? Chi saremo? Io ne sono terrorizzato e forse ora che arriva un bambino più che mai. Non so se sarò in grado di lasciarlo nelle migliori condizioni e/o di dargli ciò che si meriterà. Così come di contro, ad oggi, non sono pronto a dover lasciare andare i miei genitori a cui ora, a 30anni, mi sto legando non poco.

## I Mercati

![Screenshot 2024-02-17 alle 07.25.54.png](https://substack-post-media.s3.amazonaws.com/public/images/0ed2d04d-05ca-423f-9479-43aad121c026_1904x390.png)Situazione attuale. Io ve la butto lì: date un occhio alle azioni Unicredit nei prossimi mesi.

## Ciao

Vi chiedo scusa sulla monotematicità di questa newsletter. Sul suo essere cupa questa settimana. Non è un bel periodo per me. Lo avete capito credo. Tanto deriva dal lavoro il quale non mi permette di staccare.

Alla prossima settimana, fate i bravi voi.

*[Questa newsletter è stata interamente scritta da un MacBook Air M1 con Apple Notes.](https://amzn.to/3ORaoJF)*
