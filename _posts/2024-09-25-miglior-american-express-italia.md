---
layout: post
title: La miglior American Express
date: 2024-09-25 08:31:21 +0200
excerpt: Dopo aver provato anche l’Amex Platino, ho scoperto la miglior American Express
  da richiedere.
categories: []
tags: []
image: https://substack-post-media.s3.amazonaws.com/public/images/f5423bb7-8798-4f00-a9f4-39efc1eccc49_1200x630.png
---
![1200x630wa.png](https://substack-post-media.s3.amazonaws.com/public/images/f5423bb7-8798-4f00-a9f4-39efc1eccc49_1200x630.png)Di recente, come vi avevo raccontato, ho [provato](https://www.mrclaus.xyz/p/perche-ho-deciso-di-spendere-720?utm_source=publication-search) anche l’**American Express** Platino. Sono passati 5 mesi quasi e, come detto su Telegram, ho chiuso quella posizione. Ma su questo ci arriveremo in un secondo momento perché non è detto che in futuro non vi ritorni, anzi.

Avendole a questo punto provate un po’ tutte le principali, mi sono chiesto quale fosse la migliore fra le carte che l’azienda mette a disposizione dei clienti sul territorio italiano. Ve ne sono di tutti i gusti anche legate ad un singolo esercente. La mossa più giusta sarebbe quella di averne diverse, una per ogni uso al fine di sfruttarne a pieno tutti i vantaggi. Chiaramente diventa uno zoo e, soprattutto, ancora non c’è la certezza al 100% che gli esercenti la accettino. Amex si sta diffondendo in maniera sempre più capillare in Italia, ma ancora non abbiamo quella certezza per cui di casa posso uscire solo con una carta di questo circuito, pagare e non aver problemi. Una Visa ed una Mastercard nel portafoglio ancora vanno tenute, per un po’.

Ecco a seguire  una tabella comparativa delle principali carte di credito American Express disponibili in Italia. La tabella include costi, vantaggi e dettagli principali.

![Screenshot 2024-09-25 alle 07.15.20.png](https://substack-post-media.s3.amazonaws.com/public/images/868a0886-1643-477a-a95b-754b3c2c6821_1232x1504.png)**Spiegazione delle colonne:**

* **Quota annuale**: il costo annuale per il mantenimento della carta. Alcune carte offrono il primo anno gratuito.

* **Welcome Bonus**: bonus di benvenuto ottenibile al raggiungimento di determinati requisiti di spesa.

* **Vantaggi principali**: caratteristiche esclusive delle carte, come accesso a lounge aeroportuali, protezioni assicurative e programmi di ricompense.

* **Altri dettagli**: ulteriori informazioni sulle caratteristiche uniche delle carte, come il numero di carte supplementari e altri benefici accessori.

A questo aggiungiamo le *Amex Offers*. Praticamente è un tab dedicato di offerte con vari partner associati che permette di avere degli sconti a fronte di alcune transazioni. È ormai sempre presente lo sconto di 15 euro facendo la spesa in negozio o online su Esselunga, a fronte di uno scontrino di almeno 70 euro. Oppure i 5/10 euro da Mediaworld almeno un paio di volte l’anno su una spesa di 100 euro circa. Insomma credetemi, ve lo dico essendo titolare ormai da 3 anni, con queste offerte rischiate anche di ripagarvi il canone eventuale delle carte se non andare in profitto.

Fra queste carte poi c’è la **[Gold Credit](https://www.mrclaus.xyz/p/il-mio-setup-finanziario?utm_source=publication-search)**. Non è in tabella perché, fisicamente, non si può richiedere. Solo i consulenti al telefono ve la possono proporre e mandare a casa. È un prodotto secondo me geniale, nonché la mia scelta finale (spoiler). Fido ben definito, come tutte le carte ad eccezione della Platino. 10 euro di costo annuale se non fate transazioni, se invece ne fate anche solamente una, il costo è azzerato. Chiaramente è presente l’imposta di bollo di 2 euro per ogni estratto conto superiore ai 77 euro. Ma di fatto, se ci pensate, è una carta a canone zero. Fra le altre cose più la usate e più siete regolari nei pagamenti e più vi aumentano il plafond automaticamente nel tempo, cosa non da poco. I contro di questa carta? Niente invita un amico. Ma ci sono comunque i punti da poter utilizzare ed accumulare. Per me, ad oggi, come anticipato, è questa la miglior Amex che voi possiate richiedere soprattutto se non volete costi da gestire e di mantenimento della carta e/o coperture particolare e/o benefit che le altre carte vi danno. Vi dico la Platino è sottoprezzata se la usate a pieno, ma se proprio non volete spendere niente questa Gold Credit è la miglior in assoluto fra tutte. La Blu potrebbe essere un giusto compromesso, ma sono 35 euro l’anno. C’è in più il programma invita un amico, ma che vi da 100 euro. Ok per ogni amico sono quasi tre anni di canone pagato è vero, ma a quel punto è meglio fare la blu Payback da sfruttare con i punti di quel circuito che avete con i vari benzinai ecc ecc.

Fatemi sapere la vostra chiaramente.

---

*Non sono un consulente finanziario. I miei sono semplici ragionamenti e/o considerazioni sviluppati sulla base di studio personale, da autodidatta e da appassionato. Con il vostro denaro chiaramente fate sempre ciò che volete ma mi raccomando considerate sempre tutti i rischi del caso prima di compiere qualsiasi operazione. Se non ne siete convinti fermatevi. Se volete approfondire studiate prima. Non giocate con i vostri soldi.*

*Questo post è stato interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
> Vuoi fare dei [soldi gratis?](http://soldigratis.mrclaus.xyz/)
> 
>
