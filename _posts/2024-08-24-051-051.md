---
layout: post
title: "051"
date: "2024-08-24 12:40:03 +0200"
excerpt: "Ho iniziato a scrivere questa newsletter con una temperatura mite, tranquilla e leggera. Sto finendo di scriverla di nuovo con il caldo quasi infernale."
categories: []
tags: []
image: "https://substack-post-media.s3.amazonaws.com/public/images/105870a0-563b-4fc8-8235-6f8f707327e3_1024x768.jpeg"
---
![584CA029-9D09-4AFA-A295-2387E1A8838E_1_105_c.jpeg](https://substack-post-media.s3.amazonaws.com/public/images/105870a0-563b-4fc8-8235-6f8f707327e3_1024x768.jpeg)Per un periodo di tempo di questi ultimissimi giorni, devo dire che è stato bello non avere a che fare sempre con il caldo, l’appiccicoso, le 15 docce al giorno o la necessità di stare costantemente in piscina. Poi è tutto tornato “normale” con di nuovo il caldo che mi opprime. Se c’è una cosa che odio tantissimo è veramente il caldo che mi distrugge e mi opprime.

## Routine

Forse alla soglia dei tre mesi e dei 7 kg, mio figlio inizia ad avere una sua routine. Non voglio gridare al miracolo, ma potrebbe essere il primo vero e grande passo della sua piccola vita. Questo vuol dire per noi sicuramente avere maggiore autonomia e, quindi, ricominciare a vivere. Certo la strada è ancora molto molto lunga, servono altri 5/6 anni, ma potrebbe essere un breve inizio. Speriamo e chi lo sa. Ammetto che, come immaginavo con la mia compagna, i primi sei mesi sono veramente impegnativi. Se non sei pronto o quantomeno di testa preparato, devi far un bel cambiamento. La vita è stravolta in tutto e per quanto tu possa essere “bravo” ci saranno sempre delle variabili che non potrai considerare e/o comprendere al volo.

## Forse è la fine con Apple

Ammetto che la direzione dell’UE e di Apple non mi sta piacendo. Ci sono sempre più limitazioni che spingo l’azienda di Cupertino a differenziare prodotti ed os fra Europa e USA. Giustamente non è un problema dettato da lei o una sua volontà nell’avere due mercati differenziati. L’antitrust e l’Unione Europea ci stanno mettendo del loro, penalizzando lo sviluppo ed alcune delle novità che vedremo nel breve periodo con iOS, macOS ed iPadOS.

Ho seriamente preso in considerazione un grosso aspetto e cambiamento: mollare l’ecosistema Apple. Un pensiero figlio anche del grosso immobilismo che stiamo vivendo da parte di Apple stessa che non sta più innovando come in precedenza. Troppo ferma sugli allori per molti aspetti e troppo poco innovatrice per altri. Certo prodotti non ne sbagliano più, o quasi (Vision Pro), però al momento è tutto il settore ad essere stagnato e questo va detto. Il pensiero c’è, forse forte come non mai anche a fronte di un cambiamento di vita che piano piano ho messo in atto prima con me stesso e che ora invece sto mettendo con tutto il resto della mia famiglia.

## Aliexpress

Ho riscoperto Aliexpress.

Partiamo dal presupposto che non ho più intenzione di strapagare il triplo i prodotti su Amazon quando arrivano dall’Oriente. Un esempio? Il collare del cane. 5€ spedito con incisione di nome e numero di telefono.

Altri prodotti per la casa e per mio figlio.

La chicca finale: il Pixel 8a a 330€. Sono tentato, per quanto detto nel punto due di questa newsletter. Ci sto pensando, ho tempo fino a domani sera.

## iCloud+

Un servizio sottovalutato ma che bisogna tenere d’occhio. Nei 2,99€ al mese che si pagano per avere “solo” i 200 GB di spazio in più su iCloud, in realtà c’è anche la possibilità di usufruire di tutta una serie di servizi legati ad iCloud+. È una novità arrivata un po’ in sordina con le ultime proposte di Apple e che, se sfruttata, è veramente comoda ed intelligente.

Ho vari domini ed ho bisogno he si creino delle relative email. Tutte le volte importare su gmail, creare gli alias, gestirli era un po’ complesso ma poi funzionante. Con questo servizio di Apple, imposti i DNS dal tuo provider di domini, metti due impostazioni, anche da iPhone, ed hai già la posta configurata.

La trovo una delle funzioni più comode e semplici per un servizio del genere. Semplicissimo. Brava Apple in questo.

## Mercati

![Immagine.heic](https://substack-post-media.s3.amazonaws.com/public/images/83ae4d78-7eda-41f5-b2d2-0525f61e1b1a_1290x1566.heic)Verde? why not. 

Settimana tranquilla alla fine e senza troppi fronzoli. 

si aspetta anche qui settembre per vedere cosa succederà.

## Ciao

Ciao, buon weekend e forza Ferrari.

*Questa newsletter è stata scritta tramite il mio [iPhone 15 Pro Max.](https://amzn.to/3X7prU3)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> 

> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
