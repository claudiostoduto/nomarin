---
layout: post
title: 28
date: 2024-04-27 08:30:52 +0200
excerpt: Attendere è la cosa più difficile che possa fare, ora mi tocca.
categories: []
tags: []
image: https://substack-post-media.s3.amazonaws.com/public/images/60d8e082-8caf-4852-858c-1d25fac1bdac_710x400.jpeg
---
![IMG_2905.jpeg](https://substack-post-media.s3.amazonaws.com/public/images/60d8e082-8caf-4852-858c-1d25fac1bdac_710x400.jpeg)Settimana rapida, con feste ed attese infinite che non smettono mai di distruggermi la testa, no scherzo.

Niente siamo in una fase di stallo. Il più classico *stallo alla messicana*, il più lunga della mia vita. Devo attendere, avere pazienza e stare soprattutto pronto a qualsiasi cosa possa succedere nel giro di qualche minuto. Ok non la sto vivendo con tanta ansia, ma caspita ragazzi.

Più che altro sto vedendo in difficoltà la mia compagna per la prima vera volta in tutta la gravidanza. L'avere una pancia così grande sicuramente non aiuta, specie per lei che non è un colosso in termini di dimensioni. Ma vedere che la notte non dorme, non sta bene e poi durante il giorno è tutta sfasata non è il massimo. Per cui ho deciso di mettere i remi in barca di stare a casa per starle vicino. L'ufficio, al momento, può aspettare per ovvii motivi.

## Ospedale

In questi giorni nella mia testa sto cercando di pianificare quel momento. Ho guardato il tragitto più breve da fare in auto ed in sicurezza. Ho guardato dove arrivare e cosa fare. Ho cercato il parcheggio più vicino e comodo per poi rimanere lì.

Penso di aver pianificato tutto, ma non per una questione di compulsività e di controllo. Lo faccio per un altro aspetto, voglio avere quel momento già programmato per potermi concentrare sulla mia compagna. Sapendo già cosa devo fare, dove e come, mi permetterà di mantenere (spero) la calma e di pensare a lei che in quel momento sarà in iperagitazione. Lo so, ho dei problemi, perdonatemi, ma sono una persona a cui piace avere tutto organizzato e che vuole in questo caso, fare qualcosa non per sé. Se ci pensiamo bene noi uomini nelle gravidanze siamo solamente spettatori. Io ad oggi ho cercato di fare il mio pur con non pochi errori. Però non si nasce genitori, lo si diventa. Io spero di essere in grado di reggere questa pressione.

## Debiti

Vi ricordate [questo](https://www.mrclaus.xyz/p/come-ripagare-i-debiti) articolo? Piano piano il mio programma sta funzionando e, di contro, sto vedendo crescere il mio patrimonio personale. Chiaramente è stato uno step della testa che ho voluto fare prima per me stesso e poi per potermi godere a pieno le cose.

Vi faccio un grande esempio pratico.

**Ho la scimmia del nuovo Apple Watch**. Il mio Serie 6 funziona? Si, perfettamente. Ma sto rompendo le palle alla mia compagna ed al mio migliore amico da settimane. Vorrei l'Ultra 2, il mio grande rimorso dei 30 anni, ma di cui non me ne farei veramente niente. Sarebbe una sorta di status, cose a cui non ho mai tenuto realmente ma che boh iniziano a vacillarmi in testa. Ma mi rendo conto che 800/900 euro per un orologio con cui alla fine non è che faccia chissà cosa sono veramente soldi buttati via. Avevo trovato un Ultra 1 usato a 500 euro con due cinturini, ma non me la sono sentita di andare fino in fondo, sono sincero. Son stato in Apple Store a provare il Serie 9 45mm ed Ultra 2 e mi ero quasi convinto, ma poi tornando a casa e confrontandomi con gli affetti mi sono detto solo una cosa: "perchè?". A cosa sarebbe servito il tutto? A niente. Da qui, con calma ed ancora molta calma, sto cercando di placare la scimmia e di non buttare via o 800/900 euro o 350 euro per un Serie 9 45mm. Il mio funziona ancora e, salvo casi eccezionali con la batteria, va ancora benissimo. Ok forse è un po' piccolino ora che inizio ad usarlo seriamente, ma sul serio di che cosa stiamo parlando? Un capriccio. Per cui suvvia.

Non mi reputo uno da seguire. Ho speso negli anni tanti soldi inutili ed ancora oggi lo faccio quasi regolarmente. Di contro però mi sto anche auto-imponendo una mini disciplina personale. Banalmente prima di comprare mi confronto con quelli che ho definito i miei personali due fattori: la mia dolce metà ed il mio migliore amico. Se c'è l'approvazione loro valuto la situazione, altrimenti passo oltre.

Ad oggi ha funzionato questa cosa? Si. Per ora. Forse. Vedremo. Chi sa. Dai si. Uffa! Pazzia a parte, ho un obbiettivo entro il 30 giugno, spero di raggiungerlo il prima possibile ecco.

![incoming-AA969DFA-0086-43E7-86CA-5C8B9F4F117E.png](https://substack-post-media.s3.amazonaws.com/public/images/e3069eb3-b1dd-4f0e-bbee-a7f5d6760c04_324x394.png)## Smart Working

**Non sono un grande amante**, almeno non in questa fase della mia vita. Mi piace lavorare a casa da solo e son contento di come ero riuscito a trovare un giusto equilibrio pre-gravidanza. Chiaramente ora cambieranno un po' di fattori e mi trovo quindi "costretto" a dover fare pace con me stesso in alcuni contesti. Avere una casa piccola senza uno studio è oggettivamente un problema non di poco conto.

Forse nella prossima casa, anche se in ufficio alla fine io sto bene. Ultimamente mi pesa solamente andarci, non altro.

![IMG_2904.jpeg](https://substack-post-media.s3.amazonaws.com/public/images/ca081708-92c6-49c2-8ffe-a6c5a7a2d895_1920x2560.jpeg)## The Report - Prime Video

Ho guardato questo film qualche sera fa su Prime Video, di cui dopo vi dico due cose. Ammetto che è un po' il mio genere quindi un mix fra inchiesta (a modo suo), politica e suspance. Cavolo quanto mi è piaciuto ed era da tempo che non vedevo un film del genere. Ve lo straconsiglio. Argomento? I poco ortodossi metodi dei servizi segreti americani post 11 settembre. Adam Driver è ormai l'attore del momento.

Ma parliamo del servizio di Amazon. Si alla fine mi sono arrivate le pubblicità prima e durante i film. Ammetto che ad oggi le trovo ancora poco invasive e che non mi hanno disturbato più di tanto. Certo non fanno piacere, però...

Di contro devo dire che, come riportato l'altra sera sul divano, Netflix ormai è fuori categoria. Prime Video vince 6-0/6-0. Netflix ormai tira fuori tantissimi prodotti tutti con un livello basso, basso ed ancora basso. L'unico che si è salvato, per mio gusto personale, da tempo tempo è stato lo show autobiografico [Baby Reeine](https://www.mrclaus.xyz/p/baby-reindeer-e-una-serie-che-finalmente)r. Ok che non se la passano benissimo, ma cavolo ragazzi dai...

Contento quindi di aver rinnovato anche quest'anno Amazon Prime e contento di non dare più un euro a Netflix.

Prossimo obiettivo? Far togliere Sky a mio padre dove paga 91 euro al mese. No comment.

## Mercati

![Immagine.heic](https://substack-post-media.s3.amazonaws.com/public/images/2c3c563d-955b-46e3-959a-d891498e6398.heic)Qualcuno voleva dei tagli per caso? Meh, insomma. Intanto c'è stato l'halving di Bitcoin. Voi che dite?

Io sto pensando all'Amex Platino. Prossima settimana mi metto lì e dieci minuti di tempo la farò. Ok è una bella spesa, ma.... Voglio provare per un anno a vedere i benefici che posso avere usandola per 12 mesi. Poi, nel caso, valuto.

![IMG_2903.jpeg](https://substack-post-media.s3.amazonaws.com/public/images/9e5a5f7c-3e2d-404e-84af-a40d868e312e_1024x682.jpeg)## Ciao

Alla prossima settimana, chissà se saremo in 3/4 o boh.

Vedremo. Non so io mi sento qualche mal di pancia particolare.

Ciao,

Buon we.

*Questa newsletter non è stata interamente scritta dal mio [iPad Air M1.](https://amzn.to/43NgqRQ)*

*Iscrivetevi al **[canale Telegram](https://t.me/mrclaus_xyz) per non perdervi nulla.***
