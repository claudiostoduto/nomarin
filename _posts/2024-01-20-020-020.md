---
layout: post
title: "020"
date: "2024-01-20 10:30:14 +0100"
excerpt: "Torna Life dopo un breve stop"
categories: []
tags: []
image: "https://substack-post-media.s3.amazonaws.com/public/images/788b7365-f51b-4d5d-9f9c-93979e3244a6_3840x2160.png"
---
Lo sapete ormai. Se non arriva questa newsletter è perché è successo qualcosa e tendenzialmente quel qualcosa o è grave o non mi ha permesso di rimanere sereno nel corso di questi ultimi giorni.

![](https://substack-post-media.s3.amazonaws.com/public/images/788b7365-f51b-4d5d-9f9c-93979e3244a6_3840x2160.png)Detto questo però la settimana è ripartita, a fatica, per cui ora andiamo avanti.

### Il mio bimbo

Ho rivisto il mio **bimbo**. Ero emozionato nel vederlo perché adesso era un po' che non lo vedevamo muoversi nella pancia della sua mamma. Ho sempre quel mix di emozioni quando c'è l'ecografia. Da un lato la gioia immensa, dall'altro la volontà di conoscerlo il prima possibile. Ammetto che sono anche terrorizzato dalle complicazioni che potrebbero accadere. Si perché per una persona come me che vuole avere tutto sotto controllo questo è un gran bel problema. Ogni tanto ripenso al fatto che dentro la pancia della mia compagna in un posto buio e stretto c'è un piccolo essere vivente che piano piano sta crescendo giorno dopo giorno. Mi fa strano, molto lo ammetto.

Ad ogni modo tutti i test sono andati per il meglio ed anche alla morfologica è stata perfetta. Ora non ci resta che attendere la prossima visita per sapere se va tutto bene. Il countdown si avvicina, maggio è dietro l'angolo ed io non vedo l'ora sinceramente.

### Instagram

Per chi mi segue su **Instagram** avrà notato che negli ultimi 12 mesi il mio utilizzo di è ridotto tantissimo. Sono passato da utilizzatore frequente con varie pubblicazioni e 0. Come sempre per me o esiste il bianco o esiste il nero. Non c'è il grigio o le sfumature a lui connesse. Va beh, pace. Detto ciò, ho cancellato Instagram dai miei dispositivi. Ad oggi è una settimana che non mi vedete attivo né come pubblicatore e nemmeno come spettatore delle vostre storie.

Non lo ho fatto per un discorso legato alla durata della batteria (pessima) del mio iPhone quanto invece per un discorso di distrazioni. La mattina prendevo il telefono e stavo ore a scorrere nei Reels senza motivo. E non avevo alcun benessere in questo se non catalizzare la mia attenzione sul nulla e sul vuoto cosmico del momento. Una mattina mi son detto, ho passato un'ora su quel social e cosa ho visto? Cosa mi è rimasto? Al netto di tette e culi o di pseudo influencer finanziari con i loro corsi crypto niente. Non ho fatto uno step conoscitivo in più. Non ho aggiunto valore. Non ho avuto una novità nella mia vita da riportare e prendere con me.

Mi sono veramente vergognato, ve lo dico senza molti fronzoli. Alla fine ti fai i fatti degli altri e stop, non aggiungi chissà che cosa. Mi stavo piano piano trasformando nel più classico dei boomer e, con un figlio alle porte, non mi pareva il caso. In passato avevo provato anche ad installare quella “protezione” software che hanno introdotto Apple e Google sui loro OS. Mi riferisco a quella limitazione temporale che possiamo andare ad inserire su una singola applicazione e che ci “blocca” l’accesso ad essa dopo un determinato periodo di tempo. Morale della favola non serve a niente, con un tap puoi continuare ad usare Instagram e compagnia andante senza problemi e non farti nemmeno un problema a riguardo.

È passata praticamente una settimane e vi dirò, ogni tanto si parte il sentore di vedere e/o ricercare qualcosa ma poi il tutto si ferma subito senza il benché minimo problema. Vedremo nelle prossime settimane.

[Share Mr. Claus](https://www.mrclaus.xyz/?utm_source=substack&utm_medium=email&utm_content=share&action=share)

### Dieta

Non sono mai stato uno che si sia messo a **dieta**. Quando ho deciso di perdere peso mi sono messo sotto ed ho iniziato a seguire il mio obiettivo. Poi lo scorso anno con l’operazione all’ernia presi quei 8/10 chili che ancora oggi mi porto dietro e che vorrei rismaltire. Avendo una compagna poi in gravidanza è molto importante andare ad avere un’alimentazione corretta e sana in maniera tale da non farle prendere troppo peso che poi non andrà mai a smaltire nel tempo se non con del lavoro impegnativo.

Ci siamo messi quindi sotto costruendo un menù semplice ma allo stesso tempo a mio avviso efficace:

![](https://substack-post-media.s3.amazonaws.com/public/images/0ea27724-b7d9-4ff8-8bad-93b0f322ba69_2360x1640.png)Come potete notare non vengono conteggiati i giorni del weekend in cui ci siamo detti che eccediamo con una pizza/cena fuori ed un pranzo normale da “classica famiglia”.

Gli spuntini nel mezzo per me non sono inclusi nel senso che io non sono uno che mangia tanto al di fuori dei pasti se non quando sono nervoso. Per lei invece alla fine ci sta avere qualche pasto extra magari con yogurt o simili per spezzare la fame e non avere quel fastidioso gusto metallico in bocca.

Risultati? Al momento è presto ancora. Vediamo nel lungo periodo.

### Come fare la spesa

Mi ricollego subito al menù della “dieta” che stiamo seguendo perché per me è stato fondamentale. Sono uno pignolo che organizza tutto e che vuole avere tutto sempre sottomano e sotto controllo. Lo so ho dei problemi, capitemi. Non avete idea di quanto mi mandasse in bestia buttare via del cibo che compravamo e che poi scadeva. Tantissimo. Era uno spreco unito al discorso economico. Allora mi sono imposto e le ho imposto di ragionare prima su questo aspetto e di andare a costruire un menù settimanale che potrebbe variare e/o essere integrato. Così quando andiamo al **supermercato**:

1. Non perdiamo tempo inutile;

2. Non compriamo prodotti che non ci servono;

3. Non buttiamo via nulla.

In questo modo noi sappiamo che la domenica mattina tendenzialmente il nostro frigo è vuoto e che quindi ci tocca andare a fare la spesa per la settimana a venire. Ad oggi, una settimana completa, il frigo praticamente è vuoto, non abbiamo buttato via nulla e sono contento. Inoltre con un menù del genere sempre in testa pronto, sai già cosa mangi, non perdi tempo nel dover decidere cosa mangiare e non hai distrazioni di questo genere.

Son contento.

### Xiaomi

Ho comprato un **Redmi Note 13 5G** che… niente ci casco sempre alla fine. Lo so sbaglio e sono figlio del consumismo. Mi piace da un lato Android ma sono troppo legato al mondo Apple ed al suo ecosistema. Fate conto che questa newsletter ho iniziato a scriverla proprio direttamente dal nuovo telefono di Xiaomi sul divano di casa e la sto completando ora su un tavolo di IKEA con l’iPad nell’attesa che apra il negozio per prendere quelle due cose che mi servono.

Avevo anche ripreso un Redmi Pad SE a 139 euro sul sito ufficiale, ma mi sono poi detto che alla fine io l’iPad non lo voglio mollare. Mi è costato tantissimo e sono in una fase in cui lo sperpero di denaro mi infastidisce, però dall’altra parte dico che è il mio prodotto è quello che mi fa arrabbiare ed allo stesso tempo gioire. Per cui ho annullato quell’ordine.

Tornando al telefono ciò che mi fa rabbia, da cui è derivato anche un pensiero con un amico via chat privata su Telegram, è che oggi come oggi i telefoni da 250 euro fanno tutto ciò che ci serve. Credetemi che, nonostante sia bello e mi trovi bene, mai mi sono pentito di aver dato via il mio iPhone 13 Pro in favore del 15 Pro Max. Io alla fine ho l’iPad come prodotto principale ed il telefono lo uso sempre molto molto poco. Forse ora con un bambino potrei fare più foto, chi lo sa. Boh vedremo.

È un bel telefono tornando allo Xiaomi. Un prodotto con cui io farei tutto. Ho paura di abbandonare l’iPhone però.

### Ci siamo

Siamo alla fine. Vi ho tediato abbastanza lo so.

Prossima settimana vi voglio parlare del mio zaino nuovo. Non potete capire il trick che ho fatto ma velo racconto poi meglio nel dettaglio. Non vi spoilero nulla per ora.

Cia ragazzi, alla prossima settimana.

Thank you for reading Mr. Claus. This post is public so feel free to share it.

[Share](https://www.mrclaus.xyz/p/020?utm_source=substack&utm_medium=email&utm_content=share&action=share)
