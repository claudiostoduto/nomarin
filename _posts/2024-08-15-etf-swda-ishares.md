---
layout: post
title: "Non so investire, scelgo l'ETF SWDA"
date: "2024-08-15 11:30:22 +0200"
excerpt: "Se non so investire o non ho una cultura in tal senso, posso comunque mettere al sicuro i miei risparmi dall’inflazione con un semplice ETF."
categories: [Finanza]
tags: []
image: "https://substack-post-media.s3.amazonaws.com/public/images/ccba1819-305f-4576-9a86-41e44532f434_628x330.png"
---
![](https://substack-post-media.s3.amazonaws.com/public/images/ccba1819-305f-4576-9a86-41e44532f434_628x330.png)Tutti quanti vogliamo sempre avere a disposizione **più denaro** per vivere meglio e stare meglio nel corso della nostra vita. Spesso però siamo stati abituati che il mondo finanziario fosse inaccessibile, con competenze enormi da dover avere e con una gestione, in termini di tempo, esagerata. Ok in buona parte tutto questo è vero. Bisogna avere chiaramente competenze, conoscenze e soprattutto informazioni dettate dalla curiosità e della volontà di apprendere. Ma piano piano è arrivata la semplicità anche in questo mondo complesso.

Ma se non so investire e non ho una mezza conoscenza di base, cosa posso fare? Ed ecco che sono nati gli ETF. Per definizione è un fondo d'investimento negoziato in borsa, simile a un'azione. Gli ETF raccolgono denaro da più investitori per acquistare un portafoglio diversificato di titoli, come azioni, obbligazioni o materie prime. A differenza dei fondi comuni di investimento, gli ETF vengono scambiati in tempo reale sui mercati azionari, quindi il loro prezzo può variare durante la giornata di trading. Gli ETF offrono agli investitori la possibilità di accedere a un'ampia gamma di asset con un solo acquisto, mantenendo al contempo flessibilità e liquidità simili a quelle delle azioni individuali.

Tutto chiaro? Semplifichiamo ancora. Vorrei investire, pur non sapendolo fare, in Meta ma ho paura nel comprare solamente le sue azioni per via delle fluttuazioni di mercato. Posso quindi scegliere un ETF che mi permette di diversificare senza comprare solo ed esclusivamente il titolo Meta. In questo modo, in caso di andamento negativo, posso avere delle altre quote di altre aziende al suo interno che magari ribilanciano la performance negativa. Compro un po' di tutto sul mercato, sperando che la tendenza nel lungo periodo sia positiva. È una estremizzazione chiaramente, ma capite cosa voglio intendere.

Cosa scegliere quindi? Personalmente, che poi è una scelta molto diffusa sul mercato, io acquisterei quote costanti del bellissimo ETF **SWDA di iShares**. 

![](https://substack-post-media.s3.amazonaws.com/public/images/fb7012b1-d522-47e9-a733-671f470279f4_1000x1600.jpeg)Questa è la sua composizione che, se tracciata tramite *justETF*, vi mostra anche la sua esposizione verso il mondo USA. Parliamo del **69,14%**. Chiaramente dovete qui valutare voi se fa al caso vostro oppure no. Troppa esposizione oltre oceano? Chiaramente le grandi aziende tech, che trainano questo genere di ETF, hanno sede negli Stati Uniti. Il mercato europeo, al momento, è scarno da questo punto di vista.

[Iscriviti ora](https://www.mrclaus.xyz/subscribe?)

Ok ma parliamo della ciccia, quanto mi costa questo ETF? Come riportato dal **KID**, che dovete sempre leggere ed analizzare nel dettaglio, siamo davanti ad un TER dello 0,20%. C’è qualcuno che fa anche meglio da questo punto di vista abbassando questa percentuale, ma alla fine dei conti stiamo parlando di uno dei più grossi fondi venduti sul mercato non solo europeo ma globale. Accumulazione o distr… non nominiamo quella parola invano! Ovviamente ad accumulazione per ottimizzare la tassazione e pagarla solamente sulle eventuali plusvalenze quando andremo a ritirare il nostro denaro. 

Perché investire in questo ETF? Per:

* Combattere l’inflazione senza lasciare il denaro sul conto fermo;

* Far lavorare il denaro al posto nostro;

* Creare un PAC automatizzato.

*DISCLAIMER MOLTO IMPORTANTE: NON SONO UN CONSULENTE FINANZIARIO, NON SONO CONSIGLI FINANZIARI SU COME INVESTIRE, SONO CONSIDERAZIONI PERSONALI. INVESTITE IL VOSTRO DENARO SEMPRE E SOLO CONSAPEVOLI DI CIò CHE STATE FACENDO.*

*Questa newsletter è stata interamente scritta dal mio [Galaxy Tab S9 FE.](https://amzn.to/4dH2XyK)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> 

> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
