---
layout: post
title: 40
date: 2024-08-17 12:21:57 +0200
excerpt: Ho caldo, sempre caldo.
categories: []
tags: []
image: https://substack-post-media.s3.amazonaws.com/public/images/05ef2bee-6263-4125-8367-c1c36a1bf596_3843x5359.heic
---
![IMG_4297.heic](https://substack-post-media.s3.amazonaws.com/public/images/05ef2bee-6263-4125-8367-c1c36a1bf596_3843x5359.heic)Alla fine la vita è una sorta di questione di prospettiva. La mia degli ultimi mesi ha preso delle forme rotonde, con pianti e tanto latte. Ancora devo metabolizzare bene, ma il fatto di vedere qualcuno crescere piano piano insieme a te è sicuramente una delle sfide più importanti che tu possa affrontare.

È iniziato il mio periodo di riposo. Torno in ufficio il prossimo 23 settembre, avete capito bene. Tra le ferie e la paternità, ho preso un bel momento per staccare non poco. Sicuramente non è stata una mossa ben vista in azienda, ma ad un certo punto viste le varie situazioni createsi, meglio così. Avevo bisogno di aria come vi avevo detto e ne sentivo il bisogno.

## Il sito

![IMG_4321.jpeg](https://substack-post-media.s3.amazonaws.com/public/images/dc3d190e-075d-493f-809f-16ba2c3cbb93_2192x5572.jpeg)Ho rifatto il sito. Ho ampliato alcune sezioni ed ho modificato graficamente molti aspetti che ancora non avevo toccato dopo più di un anno dalla sua costruzione. Ho mappato per bene il dominio iPaddista.it che magari a breve riprenderà vita, insieme al dominio [investitore.top](https://www.mrclaus.xyz/s/investitore). Dai fatemi fare un minimo di propaganda ahahahah. Non volevo lanciare dei nuovi siti, ma semplicemente ampliare delle sezioni all’interno di quello che già ho oggi. Avevo una mezza intenzione di sperimentare una cosa del tutto nuova, ma poi mi sono detto che basta fare il papà, per ora. In futuro magari vedremo. Ad ogni modo, come ho detto qui, sono contento di questo anno con Substack e devo dire che non mi aspettavo questo “seguito” sul blog. Ammetto che è mal gestito, usato male e vorrei dargli delle scadenze serie ogni settimana, ma al momento non riesco a fare meglio di così. Scusatemi.

Per quanto riguarda **il podcast**. Avevo una mezza intenzione, ma non ho voglia di mettermi lì a fare ciò che ormai fanno tutti. Ci ho riflettuto in maniera seria in questi giorni e, sebbene il tempo possa anche essere un eventuale problema, a me piacciono le cose di nicchia e non ciò che fa la massa.

## Progetto cantina

Ho un locale nella mia abitazione che non uso: la cantina. Un po’ come per tutti gli uomini è quel posto dove metti le riserve di cibo, il vino e conservi quelle cose che non utilizzi mai. A settembre, non appena rientro, nella mia settimana di ferie restante andrò a metterci pesantemente le mani. Voglio mettere prima di tutto un cavo di rete che, dalla mia abitazione, porta Internet fino al piano sotto zero. In questo modo la mia FTTH andrebbe anche a cablare sotto terra, non male. Ho chiesto una mano in tal senso a Francesco di [Pilloledib.it](http://pilloledib.it/) il quale vorrebbe fare la mia stessa cosa però cinque piani più sotto, io sono fortunato avendo solo un piano da gestire. Purtroppo i ripetitori non arrivano e nemmeno il segnale del telefono, essendo sotto terra, quindi l’unica opzione è quella di andare a portare un cavo o di fibra o Ethernet con la relativa perdita di rete, ma con una FTTH potrei anche andare a perdere il “giusto” senza accorgermene. È un progetto molto ambizioso devo dire che deve combattere prima di tutto con l’umidità delle cantine di Torino centro. E che, per come sono fatto io, vorrei portarci sotto anche la mia bella scrivania e farci il mio piano di lavoro senza rotture di balle. La mia compagna non è d’accordo.  Mio padre nemmeno. Il mio portafoglio ancora non ha capito bene. Dovrei coibentare tutta la stanza con polistirolo, legno e pavimento nuovo.

A quel punto sposto anche il NAS e tutta la mia parte di “casa”, eliminando ogni riferimento nelle mura domestiche e non sentendo più gridare la mia compagna ahahahah.

## Vinted

![IMG_4323.jpeg](https://substack-post-media.s3.amazonaws.com/public/images/03ec3ae9-cf61-4720-9826-f25ae19a63cd_1290x1185.jpeg)L’altro giorno stavo aprendo Vinted perché volevo cercare un kway da viaggio di Patagonia. Entro e vedo nel mio profilo 1240,48 euro. Non ci credo. Praticamente ho quasi guadagnato in circa due anni quello che può quasi essere uno stipendio medio italiano.

Io su Vinted ho solo e sempre venduto prodotti che già avevo, non ho mai fatto rivendita. Quindi diciamo che alla fine sono rientrato di tante spese fatte nel tempo. Ho dato poi un occhio più approfondito a cosa ho venduto e, per vostra somma gioia, non sono i vestiti quelli che vanno per la maggiore. Il motivo? Non ho e non uso capi firmati e/o importanti e poi cerco sempre di tenere bene i prodotti che ho.  Ovviamente il grosso è legato alla tecnologia che, non mi aspettavo, su Vinted va alla grandissima.

Un fonte in più di reddito? Perché no, ma occhio ai limiti fiscali eh.

## Mercati

![IMG_4322.jpeg](https://substack-post-media.s3.amazonaws.com/public/images/8e0fe709-8263-4822-9295-990610f51e40_1290x1545.jpeg)Alla fine non è andata male dai! Poteva essere una settimana di rosso fuoco un po’ ovunque mentre alla fine il venerdì si è chiuso con un bel segno positivo per tanti, se non tutti.

Leggevo alcune considerazioni di vari analisti i quali puntano ad una crisi in arrivo a fine mese ed inizio settembre 2024. La verità? Vedremo, qualche dubbio rimane. Intanto aver comprato a minimi del periodo non è stato male, per cui nel caso andiamo ancora ad abbassare il nostro prezzo di carico medio dai.

A me puzza ancora una volta **Bitcoin**, c’è qualche cosa che non torna. C’è troppa volatilità se guardate, il mercato in un mese ha fatto come le montagne russe di Gardaland.

## Ciao

Ciao ragazzi, torno a fare il papà prima di morire stanco dal caldo che mi sta ammazzando…

*Questa newsletter è stata scritta tramite il mio [iPhone 15 Pro Max.](https://amzn.to/3X7prU3)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> 

> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
