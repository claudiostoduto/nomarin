---
layout: post
title: "Apple Watch Ultra 2: ne vale la pena?"
date: "2024-12-02 10:31:04 +0100"
excerpt: "Con la laurea mi è arrivato in regalo un Apple Watch Ultra 2 che ad oggi non sostituirei più con un modello normale."
categories: [Tecnologia]
tags: []
image: "https://substack-post-media.s3.amazonaws.com/public/images/34b77a19-d332-45c1-9034-caad8ea515b6_1200x630.jpeg"
---
![Apple-Watch-Ultra-on-Wrist-Pocket.jpg](https://substack-post-media.s3.amazonaws.com/public/images/34b77a19-d332-45c1-9034-caad8ea515b6_1200x630.jpeg)Lo bramavo, poi mi dicevo che era inutile. Lo volevo ma poi mi raccontavo che non serviva a niente. Alla fine ho ceduto. Ne abbiamo parlato in una vecchia puntata di [LIFE](https://www.mrclaus.xyz/s/life) e di come alla fine lo abbia pagato in realtà molto poco ma poi è divenuto un regalo per cui…ma di cosa parlo? Di **Apple Watch Ultra 2**.

Ma torniamo a noi. Sicuramente passare da un Series 6 come nel mio caso a questo modello è stato un bel salto. Se non fosse stato un Ultra 2, probabilmente avrei preso il Serie 10 da 45mm. Con il senno di poi, visti i miei dubbi sulla dimensione più ampia, avrei scelto correttamente perché un display più grande ti permette di fare più cose che invece il modello più piccolo non ti permette.

Tornando a noi però con il modello Ultra, due sono gli aspetti che per me vincono e vinceranno da qui alle prossime scelte: **il display piatto ed il tasto azione**. Per quanto riguarda la prima che dire se non che io odio profondamente i display curvi? Non ho altre spiegazioni perdonatemi la franchezza. Adoro vedere tutto comodo e sentire quello spigolo tagliente, mentre odio profondamente quel bordo curvo. Sul secondo motivo invece che dire: uso un Ring intercom collegato con Homebridge per aprire il portone di casa. Ho impostato uno shortcuts che praticamente attiva questa funzione e, così facendo, non ho mai più preso in mano le chiavi per aprire. Comodo? Non potete capire, specie e soprattutto quando in mano ho la cassetta da 12 litri di acqua. Pazzesco.

Già solo per questi due motivi per me Apple Watch Ultra vince su tutto. Poi in realtà lo trovo un prodotto sicuramente grosso dal punto di vista estetico e personale, ma che sta bene su determinati polsi, non tutti. L’abitudine è venuta da sola dopo un paio di ore di utilizzo e devo dire che mi ci sto trovando benissimo. In questo momento uso l’accoppiata Serie 6 la notte per il sonno ed Ultra 2 per il giorno e credo che andrò avanti in questo modo per moltissimo tempo. Quando poi verrà il momento, Ultra sostituirà Ultra e modello base di qualche anno precedente il base. In questo modo penso di aver trovato la mia quadra generale con Apple Watch dopo tanti, tanti mesi.

È uno spreco averne due? Sicuramente si. La mia compagna mi prende in giro la sera quando faccio cambio sul comodino e mi preparo per la notte. Però se vendo il serie 6 cosa ci prendo 50 euro? Che senso ha? Io comunque vorrei tracciare il sonno per avere anche questi miei dati a disposizione, per cui prendere un prodotto che faccia questo mi costerebbe sicuramente di più. Nel lungo periodo sono certo che andrò a sostituire questa Serie 6 ma con un prodotto di seconda mano e con una spesa massima di 100 euro, non oltre. Poi, se mi gira, ad una cena elegante posso sempre non mettere Apple Watch Ultra ma il modello normale eh.

E voi?

*Questo post è stato interamente scritto dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
> Vuoi fare dei [soldi gratis?](http://soldigratis.mrclaus.xyz/)
> 
>
