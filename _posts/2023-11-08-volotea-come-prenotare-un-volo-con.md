---
layout: post
title: 'Volotea: come prenotare un volo con il cane'
date: 2023-11-08 12:30:12 +0100
excerpt: Viaggiare in aereo con un cane non è semplice, ma Volotea lo rende più accessibile.
categories: []
tags: []
image: https://substack-post-media.s3.amazonaws.com/public/images/283f1817-4a4a-4f04-89b0-4d9c356a4d3c_4032x3024.jpeg
---
![](https://substack-post-media.s3.amazonaws.com/public/images/283f1817-4a4a-4f04-89b0-4d9c356a4d3c_4032x3024.jpeg)Circa un anno fa, un cosetto peloso entrò nella mia vita a gamba tesa cambiandola radicalmente. Mai avrei pensato di provare un forma di amore simile, ma non siamo qui a parlare di questo. Prima ero una persona che chiaramente amava viaggiare e che allo stesso tempo prendeva aerei, treni e qualsiasi altro mezzo senza alcun tipo di problema. Tuttavia viaggiare in aereo con un cane non è affatto semplice ed intuitivo viste le tante restrizioni applicate.

Praticamente tutte le compagnie aeree non permettono di volare con i nostri animali a quattro zampe, anche se di piccola taglia. Sono pochissime le società che lo permettono ed ancora meno quelle che hanno un processo di acquisto semplice e rapido.

Fra queste c’è **Volotea**. Ammetto che totalmente ignaro della questione fino ad un pomeriggio di settembre. Apro l’applicazione, guardo e vedo l’acquisto del posto del cane come un semplice “accessorio” al solo costo di **39 euro a tratta**. Non sto scherzando praticamente è come acquistare la priority o simili. Una volta scelta la tratta, quando arriverete alla parte degli accessori, vi chiederà la possibilità di acquistare il posto anche per un animale. Cliccate, inserite il suo nome e via. Cosa chiedere di più? Per cui via all’acquisto senza alcun tipo di problema e si va in aeroporto. Dite addio ai call center (qualcuno ha detto ITA) in cui stare ore in attesa per sapere quantomeno se c’è la disponibilità nel viaggiare. Qui signori, un tap e si vola.

Ok, ma ora come funziona? Praticamente la persona che ha acquistato il biglietto inserisce anche il nome dell’animale. Vi si dovrà quindi recare due ore prima della partenza non per questioni particolari o altro, quanto perché bisognerà fare il check-in obbligatorio in aeroporto al bancone. Il cane verrà pesato (max 10 kg) con il suo trasportino (le cui dimensioni dovranno essere massimo di 40 x 30 x 20 cm, l’importante che sia morbido) e se volete potrete imbarcare il vostro bagaglio a mano, vi consiglio di si.

Per viaggiare in Italia il cane ha bisogno del solo **libretto sanitario** con i regolari vaccini eseguiti. Mi raccomando è fondamentale avere il microchip, altrimenti il cane non parte. In Europa invece dovrete avere il passaporto con l’antirabbica e gli eventuali altri vaccini obbligatori previsti da in quel paese. Per richiederlo sentite la vostra anagrafe canina di zona, ve lo rilasciano immediatamente a fronte di un appuntamento.

Passati i controlli di sicurezza, non è necessario che il cane stia dentro il trasportino. Vi dovrà rientrare solamente quando salirete a bordo dell’aereo e per tutto il viaggio. Qui dipende dagli assistenti di volo. In teoria non potrete tirarlo fuori, ma qualcuno è tollerabile. Il mio cane ad esempio è un frignone (poi smette) viziato per tanto non lo abbiamo mai tirato fuori nonostante i capricci.

Una volta atterrati, via libero e si scappa a fare la pipì dentro l’aeroporto, giusto per non farci mancare una multa.

Un plauso a Volotea, davvero. Servizio impeccabile ed estremamente comodo e flessibile. Viaggiare così è decisamente più comodo.

*P.S. Un piccolo appello alle compagnie low cost. Cosa vi costa inserire, come fa Volotea, il trasporto di animali di piccole dimensioni con un piccolo prezzo in più? Sarebbe comodissimo. Ormai paghiamo qualsiasi genere di accessorio, per cui perché non poter pagare anche per un cane o gatto direttamente dall’app visto che tanto poi sta nel trasportino posto in mezzo alle nostre gambe senza occupare posti?*
