---
layout: post
title: "Perché comprare i prodotti a rate?"
date: "2024-06-21 12:20:27 +0200"
excerpt: "Mi chiedo perché ormai ci sia la corsa a rateizzare tutto, persino gli acquisti su H&M."
categories: []
tags: []
image: "https://substack-post-media.s3.amazonaws.com/public/images/2bd7d7ca-cbcb-4391-8b61-ab2d03cf88ee_640x426.jpeg"
---
![](https://substack-post-media.s3.amazonaws.com/public/images/2bd7d7ca-cbcb-4391-8b61-ab2d03cf88ee_640x426.jpeg)Viviamo nella società delle rate. Nel 2024, oltre al consolidamento di aziende che hanno fatto di questo settore il loro mantra (le due principali le vedete qui sopra nell’immagine), c’è stata la definitiva esplosione del mondo “**pago con calma a rate**”. Klarna e Scalapay hanno fatto definitivamente il botto crescendo a livelli che nessuno si sarebbe potuto immaginare al momento del loro arrivo sul mercato.

Faccio una premessa. Anche io ho comprato in passato i prodotti a rate. Ero piccolo, non me li potevo permettere ma la società ti portava in qualche modo a voler ed avere quei prodotti. È chiaro che quando non ci puoi arrivare, trovi delle strategie terze per raggiungere il tuo obiettivo. Tutti lo abbiamo fatto e non voglio essere ipocrita nel dire che non è mai successo, però nella vita si cambia e si capiscono tante cose. Non appena ero finanziariamente sostenibile, mi sono detto perché non impegnarmi economicamente per questi prodotti che tanto voglio? Sottolineo che ho detto sostenibile, non stabile occhio. Così facendo anticipi che non ti puoi permettere una cosa ma la ripaghi piano piano un pezzo per volta. Ti senti meno in colpa per averla acquistata ed allo stesso tempo però soddisfi te stesso nell'aver realizzato l'acquisto. Sicuramente è un meccanismo complesso e psicologico su cui puntano chiaramente le società di questo tipo ma che, allo stesso tempo, rischiano di esporti a situazioni non facili poi da gestire. Insomma diventiamo figli del consumismo.

Tornando ad oggi ho visto tantissime persone che veramente rateizzano tutto. La goccia che nel mio caso ha fatto traboccare il vaso è stata una ragazza che ha suddiviso il pagamento a rate del **nuovo costume da intimissimi**. Ragazzi parliamoci chiaro, se una cosa non me la posso permettere non la compro e questo deve essere alla base del nostro ragionamento. Vanno bene le fasi adolescenziali e quelle in cui uno vuole mostrare di essere magari un po' il più figo della situazione, ma ad un certo punto cresciamo un po' tutti. Che dite? Per non parlare di quelli che rateizzano i milioni di prodotti da 1/2 euro comprati su Temu o peggio ancora i vestiti da 19/25 euro da H&M. Suvvia ma un criterio minimo? Perché mai dovrei rateizzare un vestito con cui potrei uscire tutti i giorni?

Che poi il vero rischio quale potrebbe essere? **Perdere la cognizione di quanto costa un prodotto** prima di tutto, convertito chiaramente in ore lavorative che mi servono per permettermelo. In secondo luogo la **perdita del controllo delle proprie finanze**, divenendo schiavo di cifre che sommate si portano dietro delle esposizioni per mesi e mesi. Le cose sono due: o si è bravi ad avere in testa un budget mensile da spendere in cavolate e lo circoscriviamo ad esso, non un centesimo in più, o rischiamo di perderci. Le tante rate sommate poi danno una spesa ben più alta di quella che ci potremmo permettere e creano un vortice di rate, di problemi e di finanziamenti da cui poi è difficile uscirne.

Ok ma quindi quando dobbiamo fare le rate per acquistare un prodotto? Per me, e lo sottolineo, in questi casi:

1. **Mutuo**;

2. **Macchina** (da valutare in base al proprio uso);

3. **Imprevisti** (danni appartamento non calcolati e coperti da assicurazione, interventi urgenti ecc ecc) a cui fare fronte successivamente.

Non vedo altri motivi. Anzi mi soffermo sul discorso numero 2 legato **all'automobile** su cui avrei da aggiungere il discorso dei noleggi. Lo ho valutato per alcuni mesi e ancora voglio avere chiari alcuni parametri. Chiaramente non avessi il mutuo forse ci potrei pensare come unico grande sfizio, ma ora come ora un'auto io la vorrei ammortizzare fra i 6/8 anni per cui quelle formule NLT andrebbero a farmi perdere solo denaro nel mio caso. Mi riconviene sempre portare ad esaurimento il valore dell'auto e ripartire con un nuovo acquisto. Anche perché ad un certo punto vorrei anche esaurire di pagare queste benedette rate, no?

*Questa newsletter è stata scritta con il mio **Galaxy Tab S9 FE**[.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
