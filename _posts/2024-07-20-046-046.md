---
layout: post
title: 38
date: 2024-07-20 08:52:26 +0200
excerpt: Ma come è già passata una settimana?
categories: []
tags: []
image: https://substack-post-media.s3.amazonaws.com/public/images/3a2a3ba8-31e4-4318-9843-60dcfddd5f20_1000x705.jpeg
---
![Valentino Rossi a Meda: “Una volta si andava più piano, vincevo perché ero  più forte. Il ritiro? Avrei potuto farlo quando...” - MOW - Mowmag.com](https://substack-post-media.s3.amazonaws.com/public/images/3a2a3ba8-31e4-4318-9843-60dcfddd5f20_1000x705.jpeg)Non mi sono reso conto del fatto che sono passati 7 giorni, così di colpo. Il tempo è volato sebbene siano passati realmente sette giorni e non è che abbia fatto chissà che cosa a parte lavorare.

Ormai faccio il mio countdown per andare al mare e chiudere definitivamente PC di lavoro e la tesi. A tal proposito la prossima settimana dovrei avere delle news interessanti per capire e caricare l’elaborato finale e quindi, finalmente, potermi laureare. Direi che potrebbe chiudersi il 2024 con:

* 30 anni compiuti;

* Due figli;

* Una splendida compagna;

* Una casa;

* 0 debiti (mutuo a parte);

* Una vita da vivere e di cui essere orgoglioso.

## MerDAZN

Penso che questa [GIF](https://x.com/NonEvoluto/status/1814378864002400472) di un utente su Twitter parli più di tante altre cose, che dite?

Chiaramente sono stato uno dei primi sostenitori di DAZN a suo tempo. Un po’ per la Leotta, si scherza, un po’ per il modello di mercato che volevano aggredire a cifre finalmente umane, insomma tutti gli abbiamo dato un po’ di credito salvo poi cadere nell’oblio. Dimezzato il parco giornalisti, raddoppiati i prezzi. Sul serio? Oggi guarda le partite del solo campionato italiano costa la bellezza di 70 e più euro. Cose che nemmeno Sky nei suoi momenti d’oro fece ragazzi. Partite. Calcio. Si perché poi per carità il resto dei contenuti di DAZN sono un po’ opinabili.

Stiamo scherzando vero? Mi sembra veramente di essere arrivati al limite della sopportazione di questa situazione.

Fate due  conti: 70,99 euro mese è il costo di DAZN ad oggi. Generalmente sono 4 le partite al mese da vedere. Se andate a mangiarvi da soli una pizza con una birra in una pizzeria che trasmette la partita sono circa 15 euro. Vogliamo esagerare? 20 euro. moltiplicato per 4 sono 80 euro. 10 euro in più ma: avete mangiato, bevuto e siete usciti di casa.

Non so fate voi eh.

## America

![78CEEACF-CC4F-4418-9B3B-FB8DC78AF232.jpeg](https://substack-post-media.s3.amazonaws.com/public/images/3f364278-ec02-4886-ad05-e924b11ebd77_1536x2048.jpeg)Giravo su Twitter la scorsa sera e mi sono trovato davanti questa foto. Sono sincero, mi ha messo proprio paura. Ovviamente poi sotto a corredo c’erano mille fatti avvenuti, correlati e tutto chiaramente connesso all’attentato di Trump di qualche giorno fa. Ma voi ci pensate che oggettivamente potreste uscire di casa ed imbattervi in un pazzo che vi spara con un’arma che ha comprato la sera prima insieme alla carne? La trovo una cosa veramente assurda, pericolosa e veramente paura. Calma però, la soda caustica me la vendono anche al Leroy Merlin, così come un machete, una sega ecc ecc. Quindi è chiaro che tutto può diventare un’arma però ciò che per noi è proibito, qui è realtà per tutti. Immaginate invece del classico vaffanculo in auto con tanto di dito medio, uno che vi arriva e vi punta un’arma. Follia, totale.

Perdonate la riflessione ma trovo veramente assurdo un mondo simile. Non me ne capacito, poi da quando son diventato papà…

## SWDA

![Screenshot 2024-07-20 alle 08.21.55.png](https://substack-post-media.s3.amazonaws.com/public/images/68c22446-3ee4-4cde-87ae-0c01728136ad_2402x1434.png)Alla fine ho scelto per mio figlio una cosa che potrà sembrare tanto semplice quanto banale. Rapido ed indolore. TER dello 0,20% annuo, accumulazione e via.

Ok ma come procedo? Sostanzialmente andrò ad accantonare 50 euro al mese tramite Revolut in un pocket dedicato. Ho iniziato a maggio, dal primo mese in cui è nato. Raggiunti i 600 euro, quindi una volta all’anno, compro le quote. In questo modo abbatto notevolmente le commissioni e l’acquisto quindi sul mercato. Comodo? Si alla fine tengo tutto tramite il mio DA che già con la mia banca ed in questo modo sono “tranquillo” nell’operare. Alla fine dei conti è un normalissimo PAC autogestito che potrei forse automatizzare, abbattendo ancora di più i costi, con prodotti come Scalable e simili ma non penso che lo farò. Non mi interesserà il prezzo di acquisto, quando dovrò comprare comprerò e stop.

A conti fatti a 18 anni, se non succede nulla, gli ho messo da parte 10800 euro. Spero che l’interesse composto mi aiuti e mi dia una buona dose di fortuna. Da quei soldi poi ci farà quello che vuole, dovrà essere bravo a gestirli, non spenderli e non fare minchiate come il papà.

Ed i soldi extra dei nonni? Bella domanda. Vorrei tenere le due cose separate. Questa è una cosa mia, dedicata e personale fra me e lui, non è nemmeno conteggiata la madre in tutto questo.

Il resto dei regali vedremo, ci penserò.

## Mercati

![Screenshot 2024-07-20 alle 08.42.14.png](https://substack-post-media.s3.amazonaws.com/public/images/4c807815-9b79-4ecb-a0ac-10c1081cc989_1928x466.png)Bitcoin regge il colpo dei 66000 dollari. Alcuni amici mi stanno parlando sempre più da vicino di tenere d’occhio SOLANA, vedete voi. *Non sono un consulente finanziario, ricordate*.

Venerdì diciamo che sui grossi volumi qualcuno ha giocato molto con ISP. Diciamo che la chiusura del venerdì pomeriggio è sempre molto particolare, ma, come vediamo, tutto il mercato è al ribasso in questo senso e l’ordine di grandezza dei rossi sono tutti molto molto vicini fra di loro.

## Ciao

Niente torno all’addestramento del mio cane che gli sta tanto servendo.

Poi mare, anche perché qui salta la corrente ogni 3x2 e stare a casa senza aria condizionata è un bel problema.

Ciao

*Questa newsletter è stata interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
