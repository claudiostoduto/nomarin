---
layout: post
title: 061
date: "2024-11-09 11:59:05 +0100"
excerpt: Due iPad, sì lo so.
categories:
categories: []
tags:
tags: []
image: "https://substack-post-media.s3.amazonaws.com/public/images/5843cc60-f981-44c6-814e-e90a95888c02_4032x3024.jpeg"
---
![IMG_5553.jpeg](https://substack-post-media.s3.amazonaws.com/public/images/5843cc60-f981-44c6-814e-e90a95888c02_4032x3024.jpeg)Lo so benissimo quale è stata la domanda più gettonata della settimana: “Ma Claudio cosa diavolo te ne fai di due iPad?” Lo so. Credetemi. Mi sono arrivate in privato da tanti di voi e da qualche amico. A lavoro poi non ne parliamo, mi hanno preso per un matto ahahaha.

Ma andiamo con calma.

Premetto che iDuoPad, così ho deciso di chiamarlo grazie a ChatGPT, arriverà con un post dedicato e che vedrà tutte le spiegazioni dovute, la realizzazione ecc ecc. datemi solo il tempo di assemblare questo lungo articolo e di fare giusto qualche foto. Sto ancora pensando ad un accessorio da prendere, una cover, ma non ho ancora trovato il prodotto perfetto. Però al 90% ci dovrei essere e devo dire che è un prodotto che sa dire la sua. Vi anticipo solo questo: è complementare.

![IMG_5549.jpeg](https://substack-post-media.s3.amazonaws.com/public/images/cdb7c05f-c3aa-4a63-82f6-1b09923d398b_5712x4284.jpeg)### Economia di due iPad

Come sapete, ho comprato l’iPad Air M1 a 300 euro. Ve ne ho parlato ampiamente [QUI](https://www.mrclaus.xyz/p/come-ho-pagato-un-ipad-air-m1-300). Ho venduto il Tab S9 FE a 280 euro. Quindi, diciamo che l’iPad mi è costato 20 euro? Ok. Detto questo in pratica, avendo già tutti gli accessori del vecchio iPad, non ho dovuto comprare nulla, nemmeno la pellicola. Ergo io lo considero praticamente un prodotto che ho preso “gratis”.

Una mattina sul trono leggevo [questo](https://finanzacafona.it/2024/10/migliorare-credit-score-crif.html). Non ci ho mai realmente pensato. Ho sempre preferito, come detto più e più volte che conveniva ed era meglio chiudere tutto e subito. Eh. Ok. Finanziariamente. Ma a livello di credit score? Ci ho pensato ogni tanto, ma ho sempre ritenuto che in realtà fosse meglio chiudere prima che attendere le rate. Quindi sincero ho pensato di prendere l’iPad Mini 7 con la formula delle 5 rate di Amazon. Spendendo quindi 155 euro al mese circa, in cinque mesi lo ammortizzavi. Poi se non mi fosse piaciuto o non lo avessi reputato un prodotto consono al mio uso, avrei avuto comunque tempo fino al 31 gennaio per il reso, vista l’estensione arrivata per il periodo natalizio. Non penso, ma mi conosco fin troppo bene.

Altri costi? Sì ho cambiato la seconda sim da fisica a eSIM. 10 euro. 10 euro di pellicole, 15 di custodia. Stop.

Se devo ragionare dal punto di vista economico, è come se avessi comprato un iPad nuovo, pur in realtà avendone presi due nel giro di 20 giorni nemmeno. Un prodotto però, come il Mini, che sappiamo duri almeno 3/4 anni se tutto va bene.

Poi è Amazon, ci siamo capiti.

### Mastodon

Allora facciamo un discorso continuativo rispetto alla settimana scorsa. Ammetto che mi sta piacendo questo social tanto che sto persino pensando di pagare l’abbonamento per Ivory, l’ex Tweetbot per iOS. Il perché è veramente molto molto semplice e risiede nel fatto che Twitter oggi è diventato una accozzaglia di utenti mentre per noi nerdoni il vero riferimento è “di là”. Ammetto che è entrato molto nel mio quotidiano grazie al fatto che tutti quegli utenti di nicchia che seguivo su Twitter si sono spostati su Mastodon. Ammetto che mi mancavano e che rileggere i vari confronti di Viticci & Co ma non solo eeeee non mi dispiace. Mi fa apprezzare molto di più il contenuto piuttosto che il trash.

Oggi come oggi Twitter/X è diventato un prodotto che devi plasmare e che se non fai attenzione rischia di diventare il nuovo Instagram. Mastodon è più verticale, senza pubblicità. Più orientato alla community. Più “vecchia scuola”. Sarà che sto invecchiando come mi dicono tutti i giorni, però oh a me sta piacendo. Ci ho messo del tempo per arrivarci ma…

Ah si, dovete praticamente parlare quasi esclusivamente in inglese. Oddio è un consiglio. C’è la community italiana, però è chiaramente molto di nicchia e limitata.

### Instagram

Si ho ripreso ad usare instagram ma signori wow. Praticamente mi dimentico di averlo sul telefono ed alla fine lo apro, se tutto va bene sbircio al volo e chiudo. Il tempo di utilizzo è veramente risicato al minimo. Ci sta. Questo è un uso “sano” di un social network, non quello che effettuavo in precedenza.

Ottimo, davvero.

Per il resto reputo ormai Instagram due cose: o uno scenario personale di una persona che vuole mantenere i rapporti anche a distanza con certe persone o una vetrina ed una bacheca se tu sei un professionista.

### La Panda

Parliamo un secondo di questa auto. Negli ultimi giorni per mille motivi l’ho dovuta usare un pelo di più. Ma quanto cavolo è comoda? Alta, spaziosa anche per me che sono 1,85mt.  Dentro si guida benissimo. Ma porca miseria. Certo non ci farei dei viaggi della speranza, ma avevo tante remore su questa macchina ed invece no. Alla fine è veramente l’auto del popolo nonché l’auto che alla fine ti permette di fare comodamente da punto A a punto B. Consumi irrisori con la parte hybrid che anche qui mi ha permesso di conoscere e capire meglio questa tipologia di guida. Praticamente non dico che guido solo con un piede, ma la frenata rigenerativa cavolo se è presente. E poi si, la parte iniziale elettrica per lo spunto da quel boost. Devo dire che a conti fatti non è per nulla male.

### I mercati

![Immagine.heic](https://substack-post-media.s3.amazonaws.com/public/images/d27a7325-f00a-4781-981b-aa76ee9546e2_1667x596.heic)Niente è una settimana complessa.

Io sono onesto. Prossima settimana entro su SWDA, devo per questioni di PAC. Poi….

Ad ogni modo la vittoria di Donald Trump ha fatto giustamente schizzare Bitcoin. Avevate dei dubbi vista la sua politica in questione? Io no, anzi. I 100.000 potrebbero non essere un miraggio e come sempre ottobre è sempre una rottura di supporto importante per Bitcoin. Mannaggia….

*Non sono un consulente finanziario. I miei sono semplici ragionamenti e/o considerazioni sviluppati sulla base di studio personale, da autodidatta e da appassionato. Con il vostro denaro chiaramente fate sempre ciò che volete ma mi raccomando considerate sempre tutti i rischi del caso prima di compiere qualsiasi operazione. Se non ne siete convinti fermatevi. Se volete approfondire studiate prima. Non giocate con i vostri soldi.*

### Ciao

Buon weekend.

Niente motori, purtroppo.
