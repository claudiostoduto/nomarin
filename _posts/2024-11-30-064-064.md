---
layout: post
title: "064"
date: "2024-11-30 09:57:01 +0100"
excerpt: "È scoppiata una passione"
categories: []
tags: []
image: "https://substack-post-media.s3.amazonaws.com/public/images/50379279-8f51-4483-92be-43672f922b2b_3024x4032.jpeg"
---
![camphoto_1804928587.jpeg](https://substack-post-media.s3.amazonaws.com/public/images/50379279-8f51-4483-92be-43672f922b2b_3024x4032.jpeg)Questa settimana è definitivamente scoppiata la mia passione per gli orologi. Sono letteralmente impazzito ed era veramente da tantissimo tempo che non mi sentivo così attratto da una novità di questo genere.

Sapete che sono appassionato di tecnologia, ma forse il suo pattume di questi ultimi anni mi ha lentamente consumato. Non avevo una fiamma dentro così da tempo. Sapete quando una cosa vi da gusto e vi fa sorridere? Cacchio si. Ed alla fine, dopo aver visto una moltitudine di video, una marea di opinioni ecc ecc mi sono buttato. Ma lo ho fatto di testa cavolo. Già perché mi conosco e so quando devo fare certe cose e quando no.

In meno di 48 ore ho comprato 5 orologi e speso…. Parecchio.

![ABCFEC60-0F20-41A8-983B-7F7AA08C78BF.jpeg](https://substack-post-media.s3.amazonaws.com/public/images/e8490396-62d1-485d-9d33-e8ad1cf9149c_1424x2532.jpeg)Nell’ordine ho comprato:

* Seiko 5 Sport;

* Bulova Lunar Pilot;

* Seiko 5;

* Citizen Promaster;

* Casio Stranger Things limited edition.

Faccio una premessa. Non mi piacciono i Rolex. Ma non come prodotti come pensiero che ci ruota attorno. Preferisco da sempre oggetti con più storia, che non hanno in tanti e che non vede nessuno. Certo molte forme ormai sono uguali a tanti altri modello visti e rivisti, ma ognuno ha la sua personalità. I Rolex non vanno per me, al netto che non me li potrei permettere. Paradossalmente sono molto più vicini invece allo stile della mia compagna, giusto per dare un’idea. Io no. Massimo che potrò prendere di quel mondo è un Tudor Pelagos, da sempre il mio grande amore. Per il resto preferisco un Oris o altro. Ma non la grande marca che hanno tutti.

### Seiko 5 Sport

Partiamo dal primo.

Era l’orologio che volevo. Lo puntavo. Lo cercavo. Forse il GMT era più intrigante, ma in realtà appena l’ho visto ho detto lui. Preso da Misterelectronic a Torino, grandissimo Alessio. In realtà avevo puntato la colorazione Pepsi. In negozio però ci siamo confrontati ed all’onestissimo commento “Il Pepsi dopo una settimana rompe i coglioni” mi son detto che la scelta era chiara.

Quadrante blu. Profondo. Comodissimo. È lui.

Pagato con sconto 236,00 euro. Nuovo.

### Bulova Lunar Pilot

Volevo iniziare la collezione con il botto, nel senso. Volevo un pezzo di storia. Accessibile a livello di prezzo e con parecchia storia dietro, questo è il Bulova in questione. Ho preso il modello con il cinturino in pelle, pentito subito, ma non importa. In questo modo avevo anche lo strap originale di quando questo modello è andato lassù, nello spazio. Probabilmente metterò un cinturino di acciaio, li trovo più comodi. Sempre preso da Mistereletronic insieme al Seiko 5 Sport.

Prezzo con sconto 423 euro. Nuovo.

### Seiko 5

Questa fa ridere. Guardo su subito.it. Volevo un altro Seiko ma elegante e da usare ad una cena ad esempio. Compito che può svolgere il Bulova, ma volevo qualcosa anche di più friendly ecco. Trovo questo annuncio a settimo torinese, partenza 160 euro. Tratto qui, tratto lì, giochiamo con garanzie, scatole e tutto, alla fine lo porto a casa per 75 euro. Prodotto intonso con tutto. Nuovo, indossato pochissimo e rimesso via. Con, fra l’altro, un secondo cinturino jubilee più bello del suo originale tanto che glielo ho lasciato. Corredato di tutto.

Prezzo 75 euro. Secondo polso.

### Citizen Promaster Eco Drive

Che fai, in una collezione di partenza non prendi un Promaster di Citizen? Ovviamente no. Tornando dalla presa del Seiko 5 sono passato presso un centro commerciale di zona lì. Non che dovessi fare chissà che cosa, però c’ero e perché non dare un occhio. In realtà avevo puntato un Lorenz con ghiera rossa, scontato al 50% da 349 euro. Ma non era più disponibile, peccato. Allora guardo in giro e nel mentre mi dicono vari sconti in occasione del Black Friday. Noto lui, con il suo bel quadrante rosso ignorante. Era quasi perfetto. Ero tentato. Ho fatto due conti. 289 prezzo di listino, 229 prezzo outlet, 184 prezzo in offerta - ancora un 15%. Insomma scontrino di 155 euro. Posso dire? Secondo me onesto come prezzo, preso nuovo chiaramente con corredo e tutto ciò che si porta dietro. Al polso? Bellissimo. Anche qui non amo questo cinturino ma è una questione personale.

Prezzo 155 euro. Nuovo.

### Casio Stranger Things

Non so perché lo ho preso. Non amo la serie. Non mi interessa più di tanto, ma i Casio da sempre mi fanno impazzire. Qui in realtà vorrei forse tenerlo come collezione. So che non ha molto senso e so anche che non andrei forse mai ad indossarlo. Però lo volevo prendere dai. Magari lo vendo. Non so. Fra tutto è quello che ho preso più per speranza di crescita del valore che altro.

Prezzo 72€ euro. Nuovo.

---

Che dire ragazzi una puntata di LIFE sicuramente diversa. Ammetto che praticamente questa settimana sono rimasto scollegato da tutto e tutti proprio a causa degli orologi. È stata una cosa che mi ha preso nelle viscere e che cacchio mi ha fatto rinascere sotto alcuni punti di vista. Non so come rendere e spiegare la situazione più nel dettaglio. Se mi chiedete però se sono felice in questo, la risposta è tremendamente si. So che ha poco senso se non quasi zero, ma cavolo ragazzi non mi sentivo così da tanto. Poi per carità io quando parto parto e vado subito a 9000. Però qui la vedo come una forma di Heritage anche nei confronti di mio figlio.

Forse era un qualcosa dentro che non avevo idea di voler far sbocciare.

Ma sapete la cosa più bella di tutte? Essere scollegato dal mondo. Con l’Apple Watch al polso sapevi sempre tutto in ogni momento. Ora no. Per carità mi sono perso anche più di qualche messaggio o chiamata, però è bellissimo sbloccare il telefono e scoprire cose nuove o persone che ti hanno cercato. Invece no abbiamo sempre tutto sotto controllo ed al polso. Bah.

---

### Ciao

Ciao,

Scusate la diversità della puntata odierna ma è stato forse l’inizio di un grosso cambiamento.

Buon weekend,

Claudio

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
>
