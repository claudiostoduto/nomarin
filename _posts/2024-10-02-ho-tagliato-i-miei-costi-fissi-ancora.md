---
layout: post
title: Ho tagliato i miei costi fissi ancora
date: 2024-10-02 08:30:55 +0200
excerpt: Di recente ho preso ancora in mano il mio file excel per tagliare ulteriormente
  i miei costi fissi.
categories: []
tags: []
image: https://substack-post-media.s3.amazonaws.com/public/images/0c41eed7-2b26-461a-a4cf-565eb7a4a7f2_1072x614.png
---
![Screenshot 2024-09-28 alle 11.56.26.png](https://substack-post-media.s3.amazonaws.com/public/images/0c41eed7-2b26-461a-a4cf-565eb7a4a7f2_1072x614.png)Sto diventando "malato" lo ammetto, ma laddove posso perché non risparmiare mantenendo sempre lo stesso standard di vita? No? Mi sembra veramente superfluo oltre che stupido sprecare denaro inutilmente. In parte prima lo ero già, ma da quando sono diventato papà questo aspetto si è enormemente enfatizzato. Ora sono all’estrema ricerca di **ottimizzare il più possibile tutti i costi.**

Avevamo già parlato del progetto costi 0, ancora molto lontano ma ci stiamo lavorando. Nel frattempo ho preso altre due spese e le ho fatte letteralmente volare. La prima è l'American Express Platino, di cui vi parlerò successivamente. La seconda è la ricarica del mio operatore telefonico.

Parto con la **Platino**. Rapidamente ho già una Gold Credit con cui faccio le medesime operazioni, perché pagare 60 euro al mese? Ma poi vi spiego meglio perché c'è un lungo discorso da fare qui e non è la sede adatta. Comunque -62 euro al mese, già ci sono anche 2 euro di bollo.

Passiamo poi a **TIM**. pagavo 6,99 euro al mese per la mia promozione base + 4,99 euro al mese per avere 5G e traffico illimitato che mi ha salvato la vita questa estate per molti aspetti. Tuttavia i miei genitori hanno TIM a casa e già hanno attiva la TIM Unica, vecchia versione gratuita. Quindi perché andare a pagare 5 euro al mese quando passando in un centro TIM semplicemente avevo la stessa opzione a 6,99 euro? In più, se proprio vogliamo essere spilorci, il canone mensile lo pagano i miei in bolletta :P Insomma se avete TIM Unica voi o un familiare, è veramente stupido andare a non avere traffico illimitato gratis suvvia. In questo modo ho letteralmente dismesso la seconda scheda che terrò solamente come emergenze varie. Comunque -4,99 euro al mese o, se vogliamo essere spilorci, -4,99 euro e -6,99 euro al mese.

Nel complessivo ho toagliato quasi 900 euro di spese annuali per avere sostanzialmente le stesse cose. La mia vita non è cambiata, il mio conto corrente però ringrazia. Ragazzi parliamo quasi di uno stipendio mensile di un lavoratore non di noccioline.

Ed ora? Il problema è che sono arrivato al limite del tagliabile. I prossimi passi grandi riguardano il mutuo ma non ha senso, ora come ora. C'è poi 2,99 euro di iCloud che, sono onesto, non saprei come sostituire. Idem YouTube Premium a 2,50 euro circa specie in previsione dell'abbandono di Spotify Premium. Però sono contento di questa ulteriore sforbiciata. Chiaro è che serve sempre sapere cosa si paga e cosa no. Quindi un bel Excel con i costi mensili e poi moltiplicati per 12 non manca mai mi raccomando. Serve sempre e porta sempre consiglio ogni volta che lo andate a riguardare.

*Questo post è stato interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
> Vuoi fare dei [soldi gratis?](http://soldigratis.mrclaus.xyz/)
> 
>
