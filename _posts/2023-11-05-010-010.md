---
layout: post
title: 8
date: 2023-11-05 07:58:48 +0100
excerpt: Da iPad con furore.
categories: []
tags: []
image: https://substack-post-media.s3.amazonaws.com/public/images/d1ce6eaf-b83b-4372-8c75-4b8bd62a85f1_4284x5712.jpeg
---
![](https://substack-post-media.s3.amazonaws.com/public/images/d1ce6eaf-b83b-4372-8c75-4b8bd62a85f1_4284x5712.jpeg)Vi scrivo da iPad 9 ma finalmente mi è arrivato anche l’iPad Air M1 corretto. Settimana scorsa ci eravamo lasciati così con il sottoscritto che era un attimo sgomentato da Amazon e dai problemi che mi aveva di recente creato.

Alla fine ho avuto ragione io e, menomale, che ho comprato un secondo iPad. Ho un nuovo iPad Air M1 blu (colore pessimo) da 256 GB con 5G. La macchina perfetta per la mobilità che mi attende nei prossimi 45 giorni. Un prodotto finito e completo con tutto.

Ok Claudio ma stai scrivendo da un iPad 9, si lo so non sono pazzo. Praticamente l’iPad nuovo lo sto usando per tutto, persino più dell’iPhone 15 Pro Max. L’iPad 9 invece è diventato il mio piccolo netbook nonchè la mia macchina da scrivere perfetta. Ci prendo le note su Dayone la mattina quando mi sveglio, ci sto scrivendo parte della tesi e la newsletter in questione. Ormai è un prodotto per me assodato. Venderlo? Si, ma ne vale la pena per pochi euro? Non mi pare il caso. Ho una tastiera con trackpad comodissima che ho pagato una cavolata su Amazon. Io ancora delle volte mi chiedo come Apple voglia farsi pagare 180 euro una tastiera senza trackpad e che smette di funzionare dopo pochi anni. Boh.

Morale della favola ragazzi, è una settimana che non accendo il MacBook Air. Lo sapevo e me lo aspettavo.

Il mirroring del monitor esterno è comodo sull’iPad Air. Non è niente di che, però permette sicuramente di lavorare in maniera più comoda se si ha a disposizione un monitor in casa. In mobilità invece, per ora, ho preferito una soluzione semplice: cover con porta pencil e stop. Niente tastiera o trackpad simili, uso la vecchia e cara keys-to-go di Logitech. Perché? Perchè il bello di questo prodotto è utilizzarlo in piena mobilità anche come un tablet. Snaturarlo e farlo diventare un piccolo netbook non ha senso. Per quello ho convertito in pratica il vecchio iPad 9.

Tiriamo due somme. Ne vale la pena avere due iPad? No. Vale la pena cambiare da iPad 9 a iPad Air M1? Sni, almeno io ho fatto un cambiamento a lungo periodo, ma iPad 9 va ancora alla grande per quello che dovete farci tutti i giorni. Le funzionalità in più si sentono? Sincero? In parte si. Son contento? Si, a parte del colore, mamma mia pessimo e terribile guarda.

## DNA

È la settimana del test del dna del mio bambino. Abbiamo fatto la translucenza nucale che ci ha mostrato un piccolo fetente che non voleva collaborare. È tutto però perfetto. Adesso attendiamo solamente l’esito del test del DNA che, fra le altre cose, ci confermerà anche il sesso del bambino ovvero un bel maschietto. Avete dubbi? Io no, zero. Ammetto che aver sentito il suo cuoricino battere, mi ha fatto emozionare… ma non diciamolo troppo in giro mi raccomando.

![](https://substack-post-media.s3.amazonaws.com/public/images/657ce1eb-a31f-4a48-87ae-7302478f59d8_318x409.png)## Travel is coming

Inizia il bello. 4 voli in 45 giorni. Non male no? Infatti ho alleggerito la mia dotazione apposta per questo motivo e sto spingendo sempre di più ad aver sempre meno roba appresso. A parte il pc di lavoro, al momento mi reputo abbastanza contento ma posso ancora fare di meglio. Andare avanti ed indietro da casa mi permetterà sicuramente di passare più tempo in volo, ma dall’altra parte capire anche quanta tecnologia mi serve appresso. iPad, iPhone e AirPods potrebbero bastare, ma devo vedere nel lungo periodo e con una tesi di mezzo da seguire.

Facendo un primo viaggio praticamente domani, vi dirò come andrà in questi 15 giorni. Poi rientrando potrò decidere o meno se prendere anche il MacBook, stando via più tempo, oppure no. Non penso possa servirmi, almeno non per ora. Ma vediamo. Alla fine già questa estate sono stato fuori solamente con l’iPad e non ho avuto problemi anzi.

## Terze parti

Sono diventato taccagno ma non perché sta arrivando un bambino quanto invece perché trovo stupido dover spendere dei soldi in più inutili per prodotti che hanno addirittura meno funzioni. A cosa mi riferisco? Alla Apple Pencil. Ho comprato [questa](https://amzn.to/3QISaeS), funziona perfettamente. Cosa ha in meno dell’originale? Sincero non ne ho idea e non me ne importa nemmeno. 15 euro. No 140 euro. Notate la differenza? Non è per me un prodotto primario ma solo un accessorio con cui firmare ogni tanto dei documenti o prendere appunti in ufficio, niente di che. Connettore USB-C per la ricarica e via, non serve altro.

Sto facendo un discorso simile per la tastiera dell’iPad Air se nel caso decidessi di comprarla. Ad oggi non ne vedo l’utilità come detto in apertura, ma mai dire mai.

## HomeKit

Ho sistemato meglio le telecamere e sono in procinto di prendere le valvole temorstatiche per controllare i singoli termosifoni oltre che avere i dettagli su temperatura ecc ecc nelle singole stanze. Avendo un termostato Tado, che non mi ha mai dato alcun minimo problema, devo prendere le medesime valvole. Le ho trovate nella variante [BASIC](https://amzn.to/461HXi2) che costano anche meno. Al mio rientro le prendo e le monto così vi faccio sapere, devo solo trovare un adattatore ad L avendo poco spazio con il muro.

![](https://substack-post-media.s3.amazonaws.com/public/images/6bbddbd6-21ab-4bea-b8a1-239ce8ae0c5f_3024x4032.jpeg)## Ciao

Ci sentiamo il prossimo weekend, vi farò sapere come è andata con il cane in viaggio, speriamo bene va.

Ciao ragazzi, buona domenica.
