---
layout: post
title: 022
date: "2024-02-03 16:09:18 +0100"
excerpt: Tempo di cambiamenti, tempo di novità
categories:
categories: []
tags:
tags: []
image: "https://substack-post-media.s3.amazonaws.com/public/images/e9abfee6-f072-4098-8e33-a640b0c20d3e_665x1182.jpeg"
---
![](https://substack-post-media.s3.amazonaws.com/public/images/e9abfee6-f072-4098-8e33-a640b0c20d3e_665x1182.jpeg)Indubbiamente è stata una settimana impegnativa e molto complessa per alcuni aspetti. Sono arrivato stanco alla fine di questi giorni e, credetemi, sono un po' provato. Non vedo l'ora di godermi questo weekend per me un pelo lungo che mi permetterà di staccare un attimo e godermi i miei due bimbi e la mia compagna. Riprendo a lavorare la prossima settimana da martedì in avanti e sarà anche lì un bel "dramma" lavorando poi di sabato. Ma va beh dai, va così.

Sto provando un po’ di cose nuove in questi giorni cercando di trovare una quadra con la mia testa e fare pace con me stesso. Non è un periodo semplice e, come spesso accade, questi momenti di blackout coincidono poi con quelli di voler stravolgere tutto e tutti. È un periodo di grandi cambiamenti, forse più grandi di quanto mi potessi aspettare e quindi allo stesso tempo sono terrorizzato e spaventato da tutto questo. Cosa faccio quando sono così? Mi metto nei guai, come sempre.

Vengo da una settimana lunga, una trasferta a Milano non semplice e tante rogne che si devono risolvere. In più arrivano per altri lavori in casa la prossima settimana per cui…

## Chernobyl

![Chernobyl, scienziato americano critica la serie tv: «Non rispecchia la  realtà»](https://substack-post-media.s3.amazonaws.com/public/images/f4233aef-2ec5-4e21-beab-147dfd193499_303x166.jpeg)Ho visto la serie tv Chernobyl. La avevo lì pronta da settimane ma non avevo mai voglia di premere play. Invece, a tal proposito, questa settimana ho deciso di vedere un bel po’ di cose nuove nonché finalmente differenti e diverse fra loro. Tornando a noi, cavolo… Una bellissima serie TV che vale la pena vedere senza alcun dubbio. Sono pochi episodi tutti da un’ora ciascuno, lo so non sono il massimo in tal senso. Avevo letto di che cosa fosse successo, ma non ero mai sceso così tanto in profondità. Certo era risaputo il danno che si era causato e che cosa era venuto fuori, ma non avevo mai approfondito la parte politica alle spalle di esso. Certo avere a che fare con la vecchia Unione Sovietica e tutto quello che ne concerneva in quegli anni… Era un altro mondo che sicuramente noi, oggi come oggi, non possiamo comprendere. Se avete qualche ora e cercate qualche cosa di nuovo da vedere, dategli un occhio davvero. A me ha lasciato di stucco, in positivo.

## iPad vs Redmi Pad SE

![](https://substack-post-media.s3.amazonaws.com/public/images/de6271c6-d0cd-4aee-98ad-4dd69855caf0_768x1024.jpeg)Lo avrete capito, sono nella fase della repulsione periodica verso l’iPad. Da una parte lo trovo un prodotto costoso e poco utilizzabile per quello che viene. Dall’altro poi è sempre colui che mi fa smadonnare e cercare le novità del momento. Questa settimana ho voluto effettuare una nuova provocazione, durata meno di 24 ore. Avevo ricomprato da Unieuro un Redmi Pad SE di Xiaomi. 159,99 euro di spesa per un ottimo prodotto che già avevo avuto in passato e che mi aveva dato non poche soddisfazioni. Per l’uso da tablet, credetemi, non c’è questa enorme differenza. Anzi l’audio stereo del prodotto di Xiaomi è persino migliore, per cui se vorreste guardare film e serie è il prodotto perfetto. Io ho preso il taglio da 4 GB di RAM e 128 di ROM. Ci ho giocato un po’ all’inizio cercando di renderlo fluido a modo suo salvo poi dover fare i conti con il prezzo ed il processore: ci sono i microlag e, ultimamente, non li sopporto. Per cui mi sono ritrovato a doverci fare i conti una, due tre e quattro volte. Al che ho sbottato. Ok ho speso poco e dovrei rendermene anche conto, ma non posso andare avanti in questo modo. Passare da un’applicazione ad un’altra non deve diventare una fatica e/o un refresh continuo. Invece qui era tutto all’ordine del giorno.

Alla fine, con mia profonda tristezza credetemi, mi sono dovuto concedere un reso un po’ difficoltoso in negozio.

Apro la parentesi. Comprate sempre online. Nei negozi, ormai, non vi permettono più di fare il reso di un prodotto. Io sono stato minacciato dai commessi quando sono andato a ritirare il prodotto ordinato online ma pagato in negozio. Non sto scherzando nemmeno esagerando credetemi. Ho dovuto aprire un reclamo via web che poi ha autorizzato il reso al negozio con rimborso su conto corrente, tramite bonifico. Io ho pagato con un’American Express fate voi… Davvero, non lo dico da iper consumatore o amante di Amazon, ma per vostra tutela. Soprattutto ragazzi se non siete sicuri di un acquisto e non avete alcun modo di provare il prodotto in questione.

[Scopri i segreti su Telegram](https://t.me/mrclaus_xyz)

## Notion vs Excel

![](https://substack-post-media.s3.amazonaws.com/public/images/7a6b3d72-838e-4c22-be37-b9fa9bb0c85e_1604x510.png)Alla fine quel momento è arrivato. Sono passato a tracciare patrimonio e spese tutto su Google Sheet. Nemmeno su un file locale su Numbers, direttamente su Google. Ahimè su questo BigG è avanti a tutti ed avendo poi a disposizione il pc aziendale durante il giorno, mi faceva comodo avere tutto facilmente trasportabile. C’è [iCloud.com](http://iCloud.com) è vero, ma non è la stessa identica cosa alla fine.

Tornando a noi mi sono creato i miei bellissimi grafici, i miei fantastici calcoli e via dicendo. Qui è tutto più semplice ed immediato. Sia chiaro che adoro Notion ed ancora oggi faccio fatica a non doverlo utilizzare più, ma alla fine macOS, iOS, iPadOS danno a disposizione degli utenti tantissimi strumenti già di base e la stessa Google, che purtroppo o per fortuna tutti utilizziamo con almeno un account Gmail, non è da meno anzi. Un servizio terzo è una cosa in più, un accessorio.

Per cui ho detto, dopo aver sistemato tutti i conti, scarico tutti gli archivi, è il momento di andare a migrare verso altri lidi. Notion è comodo, utile ed ha un suo perché. Volevo qualche cosa di nuovo e più complesso però.

Così ho deciso anche di modificare il template di questo sito migrando tutto sulle note di Apple. Tanto ho sempre un iPhone in mano o in tasca al peggio per cui qualsiasi cosa me la posso segnare e scrivere. Se voglio poi iniziare un post lo posso incominciare in qualsiasi momento ed anzi spesso nelle settimane scorse queste newsletter sono nate da un dispositivo mobile e non dal pc. Una volta poi terminato il tutto si fa l’upload e via. Niente iA Writer, niente Google Fogli o altro. Ci sono le note con le loro bellissime cartelle pronte da essere utilizzate.

## Modifica unilaterale di Tim

![](https://substack-post-media.s3.amazonaws.com/public/images/67e57f33-d8e1-4e7b-b505-94d81b95843f_872x380.png)Vi chiedo un aiuto io questa volta. Rispondete a questa email con il vostro piano tariffario e quanto spendete al mese. Io vorrei uscire definitivamente da Tim essendone stanco sono onesto. Terzo aumento in meno di 18 mesi. La cosa strana però è che posso rimanere con la medesima offerta attuale ed ancora oggi non ne capisco il motivo. Oggi pago 6,99 euro per una tariffa base con minuti illimitati d 70 GB di traffico a cui vengono aggiunti 4,99 euro per rendere il traffico illimitato ed in 5G. Oggettivamente ancora oggi non c’è mercato in tal senso anche se il mio obiettivo, avendo un FTTH in casa, era quello di migrare verso un qualche prodotto sotto ai 10 euro. L’ottica poi estiva, con tanti mesi fuori casa, veniva coperta dal mio secondo numero che ho con Coopvoce con cui ho una promozione (non più attivabile) da 9,90 euro al mese con tutto illimitato, traffico, chiamate e sms.

## I mercati

Anche questa settimana siamo qui. Ammetto che…. Niente.

## The end

Ciao ragazzi, scusate l’assenza sul blog.

Alla prossima.

*Questa newsletter è stata interamente scritta da un [MacBook Air M1.](https://amzn.to/3ujqSTN)*

[Share](https://www.mrclaus.xyz/p/022?utm_source=substack&utm_medium=email&utm_content=share&action=share)
