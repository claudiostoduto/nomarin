---
layout: post
title: Come ripagare i debiti
date: "2024-03-04 14:00:52 +0100"
excerpt: Ammetto di non essere un grandissimo risparmiatore, ma in questi ultimi mesi ho iniziato a mettere da parte qualcosa seriamente cercando prima di tutto di ripagare i debiti.
categories:
categories: []
tags:
tags: []
image: "https://substack-post-media.s3.amazonaws.com/public/images/3b59e0db-1c0c-4998-b6aa-8dee0a45e76b_634x422.jpeg"
---
![finanziamento-auto-rate.jpeg](https://substack-post-media.s3.amazonaws.com/public/images/3b59e0db-1c0c-4998-b6aa-8dee0a45e76b_634x422.jpeg)Sono passati praticamente tre anni da quando ho stravolto la mia vita andando incontro ad un lavoro sicuro ed ad una stabilità economica e finanziaria praticamente da qui fino alla fine dei miei giorni. Presi quella decisione di buon cuore dopo il momento del Covid e, lo ammetto, spinto anche dalla paura di non rivivere più una situazione di incertezza come quella del passato. Da lì decisi di mettermi seriamente a gestire le mie finanze trovato un giusto equilibrio generale ed una discreta stabilità. Passati però quei due anni circa ebbi la brutta idea di comprare casa. C’è ne ho già parlato più di una volta di questa cosa e sapete cosa ne penso. Tornassi indietro, vista anche la situazione attuale, non la ricomprerei.

Detto questo però mi sono rimesso seriamente sotto nel capire quali fossero i miei debiti e trovare il modo di “ristrutturarli” e trovare un piano di uscita in tal senso in maniera tale da non avere altri problemi di alcun genere ed anzi magari scontare gli interessi in più.

Ho iniziato a leggere *Padre ricco, padre povero.* Si non prendetemi per matto e/o per pazzo, ma alla fine mi sono fatto convincere nel farlo. Alla fine è un libro che finisce in un lampo, sono circa 200 pagine scarse per cui viaggia velocemente e senza il benché minimo problema credetemi. Costa una decina di euro e poi alla fine vi lascia dei concetti. Non è poi così stupido come può sembrare o come in tanti vi fanno credere dai. Alla fine come libro a me è piaciuto. Non ha enormi concetti, ma delle piccolezze che possono comunque farci poi riflettere al meglio. Da qui il concetto di attivi e passivi su cui mi sono voluto soffermare un po’ e capire cosa fare. Vi invito a recuperarlo ed ottimizzare su voi stessi questo argomento, ne potrebbe valere la pena.

![le-montant-de-la-dette-augmente-en-raison-crise-au-sujet-l-utilisation-argent-173620210.png](https://substack-post-media.s3.amazonaws.com/public/images/3d4f329d-70fc-40ed-87ba-ba4010a5d33a_800x800.png)## Step 1

Analisi dei debiti. Ho volutamente trascurato il mutuo, perché posso mettere in piedi tutto quello che voglio, ma ragazzi è impossibile ripagare un debito di quarant’anni in meno di tre dai. Vi spiego brevemente cosa succede. Prendete tutti i debiti che avete. Con essi sono intese le rate dell’auto, del telefono, di qualsiasi cosa. Fate un bel file excel e quantificate il tutto. Non vi spaventate, lo so.

## Step 2

Quantificata la spesa, iniziata a capire come far lavorare il denaro per conto vostro. Come? Facendo budget. Quindi analizzo le spese fatte negli ultimi mesi e cerco di capire per ogni singola categoria di spesa quando posso permettermi e quanto non devo superare mensilmente. Partite sempre come base dal vostro stipendio. Se non avete la minima idea di come e/o cosa poter fare, dividete con il classico metodo 50/30/20 (spese primarie, accessori e risparmi).

## Step 3

Fatto il budget ora so quanto posso mettere da parte. Per cui a quel punto quantifico su base semestrale e/o annuale il risparmio che posso mettere via. Divido invece su base mensile il mio debito complessivo e lo metto come risultato dell’equazione che mi serve per capire quanto devo far generare dal mio risparmio mese per mese per ripagare quel debito. Consideriamo poi che se abbiamo degli interessi da pagare, spesso questi ci verranno poi in parte scontati se andiamo ad estinguere anticipatamente lo stesso.

## Step 4

Impostate un piano di rientro mensile che vi permette di “parcheggiare” la somma che avete scoperto dal precedente calcolo. Dal rendimento di questa poi inizio ad abbattere la spesa del debito ed inizio a farlo sgonfiare con il tempo.

Ok Claudio, ma potrei anche fare lo stesso banalmente rispettando le rate in questione. Ni. Con le rate, salvo casi eccezionali, hai degli interessi. In questo caso te li scontano in parte. In più sommare tante spese con tante rata ti crea solamente caos e ti ritrovi a dover pagare poi delle cifre enormi. Le rate alla fine sono pericolose tanto quanto le carte di credito. Per alcuni sono persino peggiori. Io sono dell’idea che se una cosa non me la posso permettere, non la compro o trovo un’alternativa che mi posso permettere. Sapete com’è bello mettere da parte il denaro ed avere come obiettivo una cosa che vorresti? Io no. Ma vorrei tanto. Inoltre così facendo hai un’idea non del singolo debito ma di tutti i debiti che hai e credetemi che poi arrivare ad essere in una posizione di *zero debit* (che per me vuol dire avere solo il mutuo e basta) è tanta tanta roba.

*Questo post è stato interamente redatto e scritto da un [iPhone 15 Pro Max](https://amzn.to/3UQm575).*
