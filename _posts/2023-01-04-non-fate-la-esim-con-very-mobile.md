---
layout: post
title: "Non fate la eSIM con Very Mobile"
date: "2023-01-04 17:08:00 +0100"
excerpt: "Very Mobile offre il servizio eSIM per le proprie offerte ma non è in grado di gestirlo."
categories: [Tecnologia]
tags: []
image: "https://substack-post-media.s3.amazonaws.com/public/images/1a85af91-497c-4fcd-a688-1fcb0d0ef1b7_597x480.png"
---
## 

![](https://substack-post-media.s3.amazonaws.com/public/images/1a85af91-497c-4fcd-a688-1fcb0d0ef1b7_597x480.png)Sono sempre stato un tester sul mio **numero secondario**. Ho provato tanti operatori, specie nell’ultimo periodo prima che mi riattivassero finalmente la **FTTH** in casa. Complice una promozione, passai qualche mese fa nuovamente a **Very Mobile** con supporto eSIM e la promozione da 9,99 euro con tutto illimitato e 220 GB di traffico.

Piccolo excursus. Very Mobile permette di attivare in remoto le proprie eSIM senza attendere una consegna a casa e/o recarsi in negozio. L’utilizzo del QR Code fornito è gratis per tre singole volte, cioè oltre alla prima consegna via email avrete altre due richieste gratuite di un nuovo codice prima di dover pagare 10 euro. Scelte commerciali, che non discuto, condivise anche sulle sim WindTre.

Tutto bene no? Si, fino al momento in cui ho deciso di cambiare il telefono secondario. Purtroppo questa fase è coincisa anche con l’arrivo sul mercato dei nuovi iPhone 14, i quali supportano le eSIM, e che hanno mandato nel pallone Very Mobile.

Ve lo ho raccontato su Twitter e nessuno ci credeva. Ci ho impiegato tre settimane abbondanti per riavere il mio numero secondario. Questo perché una prima volta la richiesta di sostituzione della eSIM non era andata a buon fine per problemi dell’operatore. La seconda volta sono subentrati i problemi a livello nazionale che hanno bloccato l’invio delle eSIM per diverse settimane. A quanto pare il fornitore di WindTre ha avuto dei problemi che non gli hanno permesso di smarcare in tempi rapidi le richieste arrivate. Essendo Very Mobile un sub-brand di WindTre era chiaro che la precedenza la avessero i clienti *arancioni*. “Noi” dovevamo attendere senza alcuna data certa, incredibile. Un primo segnale di scongelamento è avvenuto dieci giorni fa quando sono state consegnate le prime ondate di eSIM mentre la seconda parte si è sbloccata solamente venerdì scorso.

In tutto questo, mi spiace dirlo, ma il servizio clienti “situato all’interno dell’Unione Europea” come dice il disco, non ha saputo fare niente. Ok ho scelto un operatore di serie b con tutti i pro e contro del caso, ma non mi si può venire a dire che devo accettare di stare tre settimane senza numero solo perché ho scelto una categoria inferiore. Se io azienda offro un servizio, devo saperlo utilizzare, conoscere e far sfruttare ai miei clienti. Qui c’è qualcosa di fallato, banalmente. Non parlo solo per Very Mobile, ma anche per WindTre. Il concetto di eSIM è legato alla velocità, rapidità e semplicità d’uso. Per richiedere un nuovo QR Code praticamente uno si deve programmare il cambio del telefono con settimane di anticipo. Scherziamo?

Peccato. Ho virato su latri lidi. Ho necessità di una eSIM per forza ma non con Very.
