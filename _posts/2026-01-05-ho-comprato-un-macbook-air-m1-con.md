---
layout: post
title: "Ho comprato un MacBook Air M1 con schermo rotto"
date: "2026-01-05 14:07:00 +0100"
excerpt: "Ho fatto alcuni test in questi ultimi giorni e mi sono reso conto di come possa fare da server in casa un semplice MacBook Air M1."
categories: [Tecnologia]
tags: [apple, macbook air m1, macbook air m1 2020]
image: "https://substack-post-media.s3.amazonaws.com/public/images/73664e80-f529-4de9-81d5-0b6d34159158_2048x1536.jpeg"
---
![url.jpg](https://substack-post-media.s3.amazonaws.com/public/images/73664e80-f529-4de9-81d5-0b6d34159158_2048x1536.jpeg)Ho configurato in questi giorni il mio MacBook Air M1 come server di casa. Ho installato Plex Media Server, anche se lo manderò in dismissione, Tailscale, la condivisione Samba e tutto ciò che mi serve per accedere ai miei file anche fuori dal contesto di casa.

**Il risultato? Funziona alla grande.**

Ma facciamo un passo indietro. Ho un Mini PC Windows da diversi mesi che utilizzavo come server in casa. Avevo dismesso il Raspberry PI 5 per: consumi, calore generato e poca praticità. Alla fine con Windows non mi ero trovato male se non per un paio di cose: gli aggiornamenti e la pesantezza di Windows 11 che non amo, perdonatemi.

Però funzionava. Le ventole erano sempre a palla. Ho provato anche vari sistemi operativi terzi, ma niente. Non ho trovato la mia quadra finale. Ci ho perso tutte le vacanze di Natale 2025. Monta, formatta, fai smonta ecc ecc.

Poi il lampo. Configuro il mio MacBook Air M1 e vediamo. Non volevo comprare un Mac mini, che sarebbe stata la soluzione perfetta. Tuttavia i prezzi sull’usato sono incredibilmente alti. Non scherzo fatevi un giro. In più, durante le mille prove, una cosa che mi faceva impazzire e che mi dava di matto era il fatto di andare a dover per forza spostare i monitor fissi che ho per fare delle configurazioni sul mini pc, già perché o così o così. una palla incredibile credetemi.

Quindi? Quindi macOS, nonostante tutto, va da dio. Per cui mi sono detto ma facciamo la pazzia. Ho preso un MacBook Air M1 512GB con schermo rotto. Funziona sulla carta perfettamente, non appena mi arriva gli configuro il VNC, tutti i miei software e via lo metto attaccato in Ethernet al Fritz!Box e sono pronto a giocarci con tutto. Spesa? **200 euro**. Prodotto fanless. Prodotto con macOS nativo. Prodotto con una batteria di backup nel caso serva. Smontare lo schermo è una cavolata, come potete vedere in Rete, per cui…

Vi aggiorno.
