---
layout: post
title: "Apple Vision Pro, tutto questo non mi piace"
date: "2024-02-04 09:30:32 +0100"
excerpt: "Apple Vision Pro arriva sul mercato portando con sé tante novità e tante critiche."
categories: []
tags: []
image: "https://substack-post-media.s3.amazonaws.com/public/images/7b4af61e-b512-4d52-8012-c535dd023189_748x900.jpeg"
---
![](https://substack-post-media.s3.amazonaws.com/public/images/7b4af61e-b512-4d52-8012-c535dd023189_748x900.jpeg)Siamo davanti ad una nuova tecnologia, ad un nuovo mondo da esplorare ed **Apple**, come sempre, quando entra in campo lo fa cambiandone le regole. Sono anni che vediamo i visori VR in Rete e nelle ferie tecnologiche. Ma solo oggi, nel 2024, abbiamo iniziato a vederli in giro per le strade con le persone che li indossano mentre passeggiano e/o mangiano al ristorante. Da questo punto di vista **Apple Vision Pro** ha già vinto.

Partiamo dal presupposto sempre che ognuno di noi è libero di fare ciò che vuole e desidera sempre ed in ogni momento. Non sono di certo io a dover dire loro che sembrano dei cretini con questo accessorio in faccia. Così come potrei sentirmi dare del medesimo quando mi metto giacca e cravatta per andare a lavorare. Ognuno di noi sa cosa è meglio per se stesso, no?

A voi però alcuni esempi stupidi, se aprite X ne è pieno.

Tuttavia perdonate la riflessione critica della domenica, ma dove stiamo andando a finire? Avevamo realmente bisogno di un prodotto simile con cui camminare per strade e distaccarci ancora di più dal mondo reale? Io non comprendo la gioia nelle persone che lo usano in questo modo. Ma son serio, se qualcuno la capisce me la spiega?

![](https://substack-post-media.s3.amazonaws.com/public/images/f2707c16-16eb-4351-ab3f-b5ade9d6ffa6_1290x1973.jpeg)**Può essere un prodotto interessante e che vorrò provare nel prossimo futuro per alcuni ambiti**. Sono onesto non ho una casa enorme e con un bambino piccolo in arrivo ho dovuto fare dei sacrifici per quanto riguarda il mio spazio e la mia scrivania. Un prodotto come l’Apple Vision Pro potrebbe andare a racchiudere tutto quello che mi può servire per svago, blog, intrattenimento, ricerca ecc ecc a livello personale. Vi faccio un esempio pratico. Non sono uno che dorme molto per tanti motivi, anziché accendere il 65” la mattina ed illuminare tutta la casa mentre guardo film o serie, potrei mettere questo caschetto insieme alle mie fidate AirPods ed il gioco è fatto. Non dico di poter sostituire un computer, ma di certo un iPad si. Ripeto però è il mio uso personale e specifico di un prodotto che non ho ancora toccato con mano. Però, qualora mai dovessi fare questa pazzia, mai mi permetterei di uscire di casa con esso.

Stiamo portando il livello di esasperazione sociale sempre più in alto. Io ricordo sempre che la tecnologia è nata per essere sfruttata dall’uomo e per aiutarlo, non il contrario. Rimarchiamolo ogni tanto anche a noi stessi.

A voi una review completa:
