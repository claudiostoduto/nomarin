---
layout: post
title: 'ITA: come prenotare un volo con un cane'
date: 2024-02-05 14:28:06 +0100
excerpt: ITA permette di viaggiare con i cani di piccola taglia, sebbene non sia una
  cosa eccezionale.
categories: []
tags: []
image: https://substack-post-media.s3.amazonaws.com/public/images/5b225d0f-8128-4e54-ba67-8cc51f64f3f0.heic
---
![](https://substack-post-media.s3.amazonaws.com/public/images/5b225d0f-8128-4e54-ba67-8cc51f64f3f0.heic)Di ritorna dalle vacanze di Natale, abbiamo sperimentato il viaggio in aereo con la compagnia di bandiera italiana **ITA** ed il nostro piccolo cucciolo a quattro zampe. Ricordo sempre che ho un barboncino nano di 6 chili molto vivace e che, tendenzialmente, rientra sempre nei limiti imposti dai pochi operatori di viaggio per stare in cabina con noi e non in stiva.

Avevamo affrontato già i primi voli von [Volotea](https://www.mrclaus.xyz/p/volotea-come-prenotare-un-volo-con) con cui non avevamo avuto il minimo problema. Eravamo rimasti molto soddisfatti devo dire soprattutto dalla modalità di acquisto e dallo spazio alla fine disponibile per il nostro cane. Considerate sempre che noi viaggiamo in due, fra poco in tre, e che abbiamo quindi bisogno di avere uno zaino ed un trolley sempre con noi. Il cane quindi deve sfruttare lo spazio necessario fra le nostre gambe per starci insieme al trasportino.

## Come prenotare il biglietto per il vostro cane con ITA?

Prima di tutto dovete trovare il vostro volo. Selezionata la tratta a quel punto bisogna chiamare il numero di ITA allo [800 936 090](tel:800%20936%20090). Farete tendenzialmente un paio di minuti di coda e poi troverete un operatore (a me è sempre capitato che rispondesse dall’Italia). A quel punto gli dite il numero del volo e la tratta e lui controllerà se vi è disponibilità per i cani. Se la risposta sarà positiva avrete due strade da perseguire. La prima è bloccare i biglietti in linea acquistandoli con un altro cellulare (altrimenti al telefono ve li fanno pagare). La seconda invece è quella di richiamare una volta completato l’acquisto dei biglietti. Ora supponiamo quindi di aver “staccato” i biglietti e quindi di dover andare a completare l’acquisto per il cane. Come faccio? Sempre tramite call center. Quindi riparlo con il mio operatore e chiedo di inserire il biglietto per il cane. Devo dare il mio codice della prenotazione e scegliere, se c’è più di un passeggero, a quale persona agganciare l’animale. A questo punto vi chiederanno tutti i dati della vostra carta di credito. Non sto scherzando, in linea dovrete fornire PAN completo della carta, codice di sicurezza e data di scadenza. Tutto ma proprio tutto. Ok le chiamate sono registrate, ma capite anche voi che non funziona? Una volta completato anche qui l’acquisto vi arriva un nuovo PDF con il biglietto della persona aggiornato ed il surplus del cane.

![Screenshot 2024-02-05 alle 09.23.46.png](https://substack-post-media.s3.amazonaws.com/public/images/412b985f-90e2-4337-b075-d455c394c749_1754x1416.png)## Quanto costa il biglietto del cane con ITA?

**70 euro a tratta.** Si. Tantissimo. Oltre a dover fare tutto quel giro tramite call center prima e dopo e dover dare i dati della mia carta senza alcun motivo, il costo è così elevato. Voi vi immaginerete di avere uno spazio dedicato a quel punto con un posto leggermente più grande per il cane, invece no. Anzi, come si vede dalla foto, ITA ha persino i posti più stretti di Volotea e quindi ho dovuto far passare il trasportino del cane dal corridoio centrale, strisciando in terra, per farlo passare fino al posto della mia compagna.

## Come si procede con il check-in?

In maniera classica. Si deve arrivare un paio di ore prima perché bisogna passare dal bancone e farlo direttamente in aeroporto. Peseranno il cane, tendenzialmente quasi mai, e controlleranno tutti i vaccini. Mi raccomando che siano sempre in regola.

## Esperienza

Sincero? **Per il cane pessima**. Non commento la decisione della compagnia, però pagare 70 euro e non poter chiudere nemmeno le gambe… La mia compagna è di statura piccolina, al netto della gravidanza, ma immaginate invece me 1,87cm per 98kg. Come dovrei starci con lo zaino, che non posso mettere in cappelliera, ed il cane? Eppure sempre 70 euro in più ho pagato.

Se non avete alternative ok, altrimenti Volotea da questo punto di vista è molto più comodo ed economico.
