---
layout: post
title: La mia esperienza con Pulsee
date: 2023-03-31 17:26:00 +0200
excerpt: 'I sei mesi più brutti con un fornitore di gas e luce: Pulsee.'
categories: []
tags: []
image: https://substack-post-media.s3.amazonaws.com/public/images/90852cf9-d81e-4914-82ba-fe5f41ccaa3b_865x251.png
---
![](https://substack-post-media.s3.amazonaws.com/public/images/90852cf9-d81e-4914-82ba-fe5f41ccaa3b_865x251.png)Cerco di essere sempre molto oggettivo nelle cose che mi accadono, ma quanto mi è successo con **Pulsee** è veramente stupido a mio avviso.

Partiamo più da lontano. A settembre, finalmente riesco a cambiare fornitore di luce e gas passando ad unico operatore. Avevo fatto varie ricerche e, ammetto la mia ignoranza, mi ero fidato anche del più classico passaparola. A fronte di una buona promozione (mai vista, piccolo spoiler), decido di passare a Pulsee. Uno di quei nuovi operatori arrivati sul mercato con una forte impronta tech.

Effettuo il passaggio, inizio a pagare e… Inizio a notare alcune anomalie. Ho bloccato i prezzi per due anni io a 0.30 euro KWh per la componente energetica mentre per il gas, ahimè, a 1.66 euro al metrocubo. Lo so, non giudicatemi. Ribadisco che ero totalmente ignorante in materia e che tutto quello che mi sarebbe successo era un grosso punto di domanda. In due e più anni con Enel non avevo mai avuto mezzo problema per cui…

Arrivano le prime bollette della luce e, tanto quanto, vedo che i consumi erano più o meno i medesimi della vecchia casa sebbene non facessi chissà che cosa. Arrivano invece i primi consumi del gas e mi dico cacchio. Faccio un paio di conti, confronto con gli anni precedenti e dico che alla fine è vero in questa casa ho il riscaldamento autonomo per cui le spese sostenute lo scorso anno non comprendevano anche queste. Mi convinco e mi dico dai va bene così ma nel mentre non vedo il fantomatico bonus di 250 euro che avrei dovuto ottenere scontato sulle fatture mese per mese per via del codice amico inserito in fase di apertura delle forniture.

**Arriva gennaio. Poi febbraio. 266,44 euro prima e 324,56 euro dopo. Non sto scherzando.** Consumi mensili. Quasi 600 euro di gas per due singoli mesi. Guardo i metri cubi consumati e dico, ok è vero che ho pagato tanto con il riscaldamento ma vedendo il prezzo bloccato e moltiplicando il dato del contatore… Insomma i conti erano giusti.

Decido allora di approfondire la tematica in questione e di andare oltre. Capisco finalmente come funziona anche una bolletta di gas e luce e comprendo quanto sia rimasto fregato. Nel periodo peggiore di sempre ho bloccato i prezzi a delle cifre folli che non corrispondevano più al mercato attuale. Già perché nel mentre la crisi e tutto va bene, ma il mondo era nuovamente cambiato da questo punto di vista portando il gas a 0.80 euro al metrocubo. Già, la metà di quanto pagavo io.

A quel punto penso che chiunque di voi si sarebbe un attimo infervorato. Guardo sul sito di Pulsee e vedo che facevano delle offerte decisamente più vantaggiose della mia. Che fai? Non li chiami? Ovviamente. Alzo la cornetta e via. Chiedo ed ovviamente, quasi ridendo, l’operatrice mi dice che non poteva fare assolutamente nulla anzi. Io chiedo maggiori spiegazioni e mi viene detto che l’azienda guadagna proprio da queste cose, ovvero dai rialzi del mercato e dai clienti “ignoranti” che continuano a pagare. Chiedo ovviamente se ho una mezza possibilità di cambiare la mia offerta ma mi viene ribadito che non ho speranze, visto il vincolo dei due anni che sarebbe scaduto a settembre 2025. Vengo quindi invitato a cambiare operatore vista la situazione, no non scherzo me lo ha detto chiaramente l’operatore con cui ho parlato.

Voto Pulsee? 1. Mi spiace. Una situazione anomala come quella che si era creata in precedenza andava sanata, a mio avviso. Invece no hanno preferito lucrarci sopra e, come riportato, prendermi in giro anche. Lì non ci ho più visto. Siccome il denaro guadagnato è il mio, non vedo perché debba farmi prendere in giro. Per tanto ho preferito cambiare operatore e compagnia. Ah ragazzi in tutto questo quel famoso bonus di 250 euro non mi è mai concretamente arrivato. Ogni fattura riceveva -4, -5, -8 euro ma senza spiegazioni. A conti fatti ho “recuperato” circa 60 euro in sei mesi su 250. Ditemi voi…

Io starei alla larga. Mi spiace.
