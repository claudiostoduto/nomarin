---
layout: post
title: "011"
date: "2023-11-12 20:28:41 +0100"
excerpt: "Ko tecnico ma non è colpa di Tyson"
categories: []
tags: []
image: "https://substack-post-media.s3.amazonaws.com/public/images/697fe119-12c2-4c57-965c-b0bd38df798e_1330x370.jpeg"
---
![](https://substack-post-media.s3.amazonaws.com/public/images/697fe119-12c2-4c57-965c-b0bd38df798e_1330x370.jpeg)Ehi ciao, alla fine mi ha colpito e mi ha preso. Ci ho girato attorno in questi anni senza mai sapere realmente se ero stato colpito dal nostro virus più popolare degli ultimi 3 anni. Alla fine, eccoci qui: sono positivo al covid 19.

Fa ridere come me ne sono accorto. Sono via da casa per qualche giorno e, di ritorno da una settimana stancante, mi siedo sulla poltrona di casa. Mia suocera mi guarda e mi dice che non avevo una bellissima cera e che oltre alla febbre lei un tampone lo avrebbe fatto. Lo faccio e zac, per la prima volta nella mia vita positivo. Ma ragazzi nemmeno il tempo di mettere il liquido che la linea rossa era già lì. Allora scendo subito in farmacia, non essendo in casa da solo e con la mia compagna in dolce attesa, e chiedo subito un tampone. 15 min e confermano la positività. Al netto di aver trovato il farmacista più antipatico e scortese di tutta la Sicilia, capisco che non c’è più di niente da fare rispetto a prima e che anzi si tratta solamente di usare il buon senso.

Fino a quel momento, complice anche l’adrenalina, non avevo accusato alcun colpo. Ero stanco si, ma venivo da una settimana in ufficio infernale con ritmi folli ed orari che non sono riuscito a seguire per bene. Morale poi della favola, mi sono ritrovato positivo al covid, l’ultimo dei miei pensieri. Però, non appena rientrato a casa dopo il tampone, mi sale ragazzi una febbre che me la ricorderò per sempre. Mi è durata dalle 19 alle 22.30 circa. Ho visto i draghi di GoT, non scherzo. Sudato come pochi e via di incubi madonna santa. La mattina dopo, fresco come una rosa ma con naso e bocca tappati ed otturati.

Oggi, al terzo giorno, ammetto che ho fatto un paio di passeggiate ma mi sono stancato praticamente subito ed avevo tanto di fiatone. Adesso infatti non sto benissimo.

Insomma ragazzi, quella che doveva essere una settimana diversa e divertente, si è trasformata in una sorta di prigione. Pace dai.

Alla prossima e scusate le poche righe…
