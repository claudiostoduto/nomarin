---
layout: post
title: Perché ho cancellato l’American Express Platino
date: 2024-10-14 08:31:06 +0200
excerpt: Vi spiego in semplici punti perché ho cancellato l’American Express Platino.
categories: []
tags: []
image: https://substack-post-media.s3.amazonaws.com/public/images/94e60d68-b3d6-43b3-bfc0-f81d183a37e2_1024x768.jpeg
---
![platinum-box.jpg](https://substack-post-media.s3.amazonaws.com/public/images/94e60d68-b3d6-43b3-bfc0-f81d183a37e2_1024x768.jpeg)Alla fine, come vi avevo anticipato nella newsletter e non solo, ho cancellato definitivamente la mia **American Express Platino**. Avevo deciso mesi fa di provarla e di darle una chance nonostante la mia taccagnaggine. 60€ al mese non erano pochi, ma se ben sfruttati potevano essere ammortizzati per bene. Sottolineo che, nonostante la mia decisione, questo mio pensiero non cambia ancora oggi.

Avendola fatta prevalentemente per i viaggi e non viaggiando da qui ai prossimi 6 mesi, mi sembrava veramente stupido buttare via 360 euro al mese. ho chiesto in maniera espressa e diretta ad Amex cosa poter fare. Ci hanno provato in tutti i modi a trattenermi anche regalandomi 96000 punti circa. Tuttavia né i premi e nemmeno le loro convinzioni, mi hanno poi convinto. Il vil denaro con me vince sempre, in ogni contesto.

Così ho completato la chiamata con loro e sono rimasto con la mia **Gold Credit** a canone zero per sempre, a patto di spendere almeno 10 euro in un anno. Comoda con un suo ottimo plafond e via. Almeno per ora.

Mi sono però ripromesso che, una volta che il bimbo sarà anche un minimo più grande, rifarò la Platino. Come vi dicevo in apertura, i 60 euro possono sembrare tanti e spaventare molti di voi, in realtà è molto molto semplice rientrarci senza nemmeno rendersene conto. Partiamo dal voucher di 150 euro l’anno per i viaggi. Che siano soggiorni in strutture convenzionate o biglietti aerei non importa. Poi ci sono altri 150 euro di cena fuori in italia in ristoranti di lusso ed altri 150 euro all’estero. Siamo già a 450 euro su 720 euro l’anno se ben sfruttati. In più tutti i fast track e gli accessi alle varie lounge. Su questi mi soffermo un secondo.  Per i primi parliamo di circa 8,5 euro a passaggio, noi siamo in tre + il cane quindi fate voi i calcoli. Sulle lounge non penso di dover dire molto poiché mangi “gratis”, ti puoi rilassare un attimo e credetemi che con un bambino non è affatto male come cosa. Sul discorso cibo ragazzi voi sapete quanto costa mangiare in aereoporto? No chiedo eh. Si ok non saranno buffet stellati, ma per una colazione, per un pranzo veloce in attesa del volo ecc ecc credetemi che ciò che offrono nel servizio Priorità Pass è più che sufficiente anzi.

Ammetto che il taccagno che c’è in me, dopo la cancellazione di questa carta, ha tirato un sospiro di sollievo. Di contro però, ripercorrendo i costi e soprattutto molti dei vantaggi è innegabile come sia un prodotto veramente vincente e, soprattutto, molto molto comodo se sfruttato a pieno.

**È un arrivederci per ora.**

*Questo post è stato interamente scritta dal mio [MacBook Air M1.](https://amzn.to/43NgqRQ)*

> *Iscrivetevi al **[canale Telegram](https://t.me/mrclaus_xyz) per non perdervi nulla.***
> 
> Se volete supportare gratuitamente questa newsletter ricordatevi sempre di acquistare su Amazon partendo da [questo link](https://amzn.to/44C4aE5) o dal canale [Telegram In Offerta](https://t.me/inoffertapromo).
> 
> Vuoi fare dei [soldi gratis?](http://soldigratis.mrclaus.xyz/)
> 
>
