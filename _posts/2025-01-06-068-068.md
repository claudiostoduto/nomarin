---
layout: post
title: 068
date: 2025-01-06 15:37:51 +0100
excerpt: Ripartiamo carichi? Why not.
categories: []
tags: []
image: https://substack-post-media.s3.amazonaws.com/public/images/9738110c-e0cd-4b94-84a4-466c6bb182f2_1080x628.jpeg
---
![20190212-quattro-mosse-raggiungere-obiettivi-1080x628.jpeg](https://substack-post-media.s3.amazonaws.com/public/images/9738110c-e0cd-4b94-84a4-466c6bb182f2_1080x628.jpeg)Siamo ritornati. Ritornare ad un ritmo costante non è poi così male. L’ultima parte dell’anno è stata sicuramente rilassante. Ammetto che concentrarmi sulla mia famiglia mi è servito per capire alcune cose ed avere anche delle risposte su me stesso in particolare.

## Bilancio del 2024

Ho tirato le somme del 2024.

È stato un anno tosto, molto tosto. Tuttavia ho “cannato” solamente un obiettivo. Per il resto ho raggiunto tutto. Il diventare papà sicuramente ha catalizzato l’attenzione generale, ma è un obiettivo che mi sono comunque portato a casa. Discorso identico nel compiere i 30 anni, anche se forse il tutto è stato offuscato, giustamente, dal bimbo in arrivo. Elemento non meno importante è stata la laurea, conseguita dopo una rincorsa veramente lunghissima ed estenuante. Rimane il lavoro dove non ho ottenuto una promozione desiderata e sperata oggettivamente. Mi spiace sicuramente ed inizio però a farmi anche alcune domande personali. Vedremo come andrà il resto.

Bilancio positivo alla fine? Che dire, sicuramente da un lato si. Per come sono fatto io però quel neo che rimane mi infastidisce. Però poi ho pensato ad un’altra cosa. È vero, non è stato un anno perfetto per come sono fatto io che voglio sempre tutto ed ogni cosa. Però sono diventato padre. Ho vissuto fuori da casa mia per tre mesi. Ho affrontato una lunga gravidanza con una compagna a casa da sola. Non è stato affatto semplice. Di cazzotti ne ho presi, purtroppo è questo sicuramente mi ha segnato molto, sotto tanti punti di vista. Dovrò sicuramente ricostruire alcune cose che si sono rotte nel corso dell’anno e questo ahimè sarà un bel problema da dover gestire.

---

## Obiettivi del 2025

Ed ora passiamo alle note difficili. Cosa mi aspetto?

Avendo ormai preso il ritmo con le spese e con il tracciamento del mio patrimonio, mi reputo più intelligente da questo punto di vista sapendo cosa e dove posso ancora lavorare ed invece dove non serve più il mio intervento. Esempio? Le spese mensili di casa. Ormai so, e lo ho visto durante il mese di dicembre, che indicativamente le spese sono quelle. Tranne qualche pazzia generale, dovuta a spese extra non previste, so quanto costa alla mia famiglia la gestione della casa. Questo mi rende più consapevole nella spesa al supermercato, in rete ecc ecc.

Lato finanziario, dopo un inizio del 2024 che mi ha fatto mettere in riga, vorrei raddoppiare la situazione attuale. Consapevole delle spese e potendo prevenire alcuni aspetti, ho un grande obiettivo. Se in un anno, che ho sistemato in corsa, sono riuscito ad ottenere questo risultato, non vedo perché non poter cercare di fare meglio. Piano di accumulo impostato. Fondo pensione impostato. Diversificazione impostata. Devo solo fare versamenti ed ottimizzare ancora, laddove fosse possibile.

Ascoltando alcuni audiolibri grazie alla [promozione di Audible](https://amzn.to/40Wn494), in particolare la Psicologia dei soldi, ho notato come uno degli aspetti fondamentali sia proprio il contenimento dei costi. Più sono bassi, più hai margine. Esempio banale: pago 60 euro al mese di Amex Platino. Conquer 60 però pagato la bolletta del gas. C’è una soluzione alternativa alla Platino? Dipende dal mio uso. Ad oggi si, la mia Gold Credit a canone 0. Ok potrei ottimizzare ancora i due euro di imposta di bollo, ma la carta di credito di BBVA al momento mi è stata erogata con un plafond troppo basso per le mie spese mensili quindi non riesco a trasferire tutto il mio operato su di esso. Tornando però a noi. Se io ho di base un aggregato di spese molto basso, è facile poter fare molto di più. Mi sono permesso di poter spendere tanto per gli orologi non perché sia ricco e pieno di soldi, ma perché ho una proiezione che mi permette di stare sereno da qui ai prossimi mesi. In più ho diversificato, a mio modo di vedere.

Obiettivo due: promozione lavorativa. Lavorerò su questo per farmi trovare pronto. Però devo far prima di tutto pace con me stesso ed il mio animo combattivo di sempre. Devo imparare a farmi scivolare tutto addosso, cosa che non è affatto difficile.Però ci vorrò provare, poi chissà cosa potrà succedere.

Terzo obiettivo: tornare a viaggiare. Non sarebbe male, chiaramente a patto di avere una stabilità familiare da non sottovalutare. Chiaramente avere un cane comporta dei pro e dei contro in questa situazione, ma mi piace risolvere i problemi perché non provare anche qui?

Crescere online: sia su questo sito che con il progetto degli orologi. Senza impegno, come ho fatto nel corso di questi ultimi sei mesi. Ho pubblicato con relativa costanza, a parte la fase finale di dicembre in cui ero veramente cotto e distrutto. Non mi è dispiaciuta come situazione devo dire. Integrare meglio altri aspetti potrebbe essere ancora più interessante in ottica 2025. Tutto ruoterà intorno a Mr.Claus chiaramente, non voglio creare extra, terze o altre cose parallele che già non ho praticamente tempo, per ora, di stare dietro a nulla.

Ultimo obiettivo: tornare fisicamente a posto. Questa è la più grande sfida per me. Imparare realmente a mangiare. Imparare realmente a stare bene con me stesso. Imparare tanti aspetti sotto vari punti di vista. Vorrei arrivare al traguardo dei 90 chili. Un miraggio ad oggi ma tornando ad avere più tempo per me, forse potrebbe non essere poi così lontano. Speriamo.

---

## Ciao

Siamo alla fine. Questa puntata esce di lunedì 6 gennaio perché per me oggi in realtà è domenica. Le feste finiscono sempre il 6, per cui oggi per me è veramente l’ultimo giorno di vacanza e da cui ripartire. Io sono carico per questo 2025, forse più dello scorso in cui avevo tantissima paura ammetto.

Ciao, buon anno e si spacca tutto in questo 2025.

Claudio
